asefru agi di lmut ik ixdem it umedyaz acennay zedek mulud di tesfift tuttriwin i d yeffɣen deg useggas am akken yexdem tajmilt i lwennas maɛtub di tesfift is iɛeddan tikkelt a d tajmilt i unazuṛ s umata d tajmilt daɣen i wid akk yeɣlin deg umennuɣ nsen ɣef tsekkla izerfan n umdan neɣ ladɣa tamagit akked teqbaylit
asefru agi di lmut ik ixdem it umedyaz acennay zedek mulud di tesfift tuttriwin i d yeffɣen deg useggas am akken yexdem tajmilt i lwennas maɛtub di tesfift is iɛeddan tikkelt a d tajmilt i unazuṛ s umata d tajmilt daɣen i wid akk yeɣlin deg umennuɣ nsen ɣef tsekkla izerfan n umdan neɣ ladɣa tamagit akked teqbaylit

tella d di tmetti taqbaylit d akken mi ara yemmet unazuṛ imdanen akk ad d ɛejlen ar ɣur s ar taddert is ɣer uẓekka s ihi dagi amedyaz iɣaḍ it lḥal mi iger tamawt agi i tmetti abeɛda tizlit agi d tinn iḥeznen neɣ d tinn yessḥassfen imi tgellem d yiwen seg waṭṭanen i yellan di tmetti taqbaylit
tella d di tmetti taqbaylit d akken mi ara yemmet unazuṛ imdanen akk ad d ɛejlen ar ɣur s ar taddert is ɣer uẓekka s ihi dagi amedyaz iɣaḍ it lḥal mi iger tamawt agi i tmetti abeɛda tizlit agi d tinn iḥeznen neɣ d tinn yessḥassfen imi tgellem d yiwen seg waṭṭanen i yellan di tmetti taqbaylit

ittmeslay d umedyaz ɣef unazuṛ amek yella di tudert is ah at ur tzad ara tebɣest is d wamek ara yuɣal asmi ara yemmet ass n mi ara as yuɣal udriz i wumi ur iḥeddeṛ ara d aserwes gar wamek i llan medden ttwalin t akked wamek ara t ttwalin deffir lmut is
ittmeslay d umedyaz ɣef unazuṛ amek yella di tudert is ah at ur tzad ara tebɣest is d wamek ara yuɣal asmi ara yemmet ass n mi ara as yuɣal udriz i wumi ur iḥeddeṛ ara d aserwes gar wamek i llan medden ttwalin t akked wamek ara t ttwalin deffir lmut is
acewwiq

di lmut ik ad d tlaleḍ
di lmut ik ad d tlaleḍ
alamma temmuteḍ
ara zṛen medden lqima k
ara zṛen medden lqima k
di ṛwaḥ ik ad d tuɣaleḍ
di ṛwaḥ ik ad d tuɣaleḍ
alamma tṛuḥeḍ
ara ṛuḥen ad nadin fell ak
ara ṛuḥen ad nadin fell ak
imir n ara tidireḍ
imir n ara tidireḍ
asmi ara txasseḍ
imir n ara iban wayla k
imir n ara iban wayla k
imir n ara tidireḍ
imir n ara tidireḍ
asmi ara ten txasseḍ
asmi ara ten txasseḍ
imir n ara iban wayla k
imir n ara iban wayla k

asefru agi ibeddu d s yifyar agi d nsers dagi ufella icna ten id ucennay d ucewwiq kan mebla aẓawan i wakken ad d ijbed di tezwara winn ara iḥessen yerna ibɣa ad ilin yifyar a d tazwert i wayen ara d yini yakk deg usefru ines
asefru agi ibeddu d s yifyar agi d nsers dagi ufella icna ten id ucennay d ucewwiq kan mebla aẓawan i wakken ad d ijbed di tezwara winn ara iḥessen yerna ibɣa ad ilin yifyar a d tazwert i wayen ara d yini yakk deg usefru ines

kṛad n yifyar imezwura

di lmut ik ad d tlaleḍ
di lmut ik ad d tlaleḍ
alamma temmuteḍ
ara zṛen medden lqima k
ara zṛen medden lqima k

d nitni i d tasarut n tmedyazt a abeɛda imi d fkan srid tikti tamatant yerna ur llin ara d ayen iweɛṛen akken ad ten ifhem umdan
d nitni i d tasarut n tmedyazt a abeɛda imi d fkan srid tikti tamatant yerna ur llin ara d ayen iweɛṛen akken ad ten ifhem umdan

awal di lmut ik ad d tlaleḍ lmeɛna s am akken mi ara d ilal llufan ad feṛḥen akk medden yis s ad heddṛen ala fell as ad neddhen yis s ad d ttaddren akk isem is ad iččaṛ uxxam is d imdanen akken ara as teḍru i unazuṛ asmi ara yemmet
awal di lmut ik ad d tlaleḍ lmeɛna s am akken mi ara d ilal llufan ad feṛḥen akk medden yis s ad heddṛen ala fell as ad neddhen yis s ad d ttaddren akk isem is ad iččaṛ uxxam is d imdanen akken ara as teḍru i unazuṛ asmi ara yemmet

ikemmel d syinn kṛad n yifyar nniḍen s yis i yerna issebded daɣen wid iɛeddan mi d as yenna
ikemmel d syinn kṛad n yifyar nniḍen s yis i yerna issebded daɣen wid iɛeddan mi d as yenna

di ṛwaḥ ik ad d tuɣaleḍ
di ṛwaḥ ik ad d tuɣaleḍ
alamma tṛuḥeḍ
ara ṛuḥen ad nadin fell ak
ara ṛuḥen ad nadin fell ak

alamma tewwi t lmut ara d yuɣal unazuṛ alamma dayen ulac winn izemren ad t izeṛ ara ttnadin yimdanen fell as alamma ur yezmir dayen ad yehdeṛ ara ttnadin ɣef wayen d inna ur as slin ara neɣ ayen d iǧǧa ur t zṛin ara
alamma tewwi t lmut ara d yuɣal unazuṛ alamma dayen ulac winn izemren ad t izeṛ ara ttnadin yimdanen fell as alamma ur yezmir dayen ad yehdeṛ ara ttnadin ɣef wayen d inna ur as slin ara neɣ ayen d iǧǧa ur t zṛin ara

imir n ara tidireḍ
imir n ara tidireḍ
asmi ara txasseḍ
imir n ara iban wayla k
imir n ara iban wayla k

deg yifyar agi amedyaz yuɣal la d ittmeslay ɣef lexṣaṣ ara ixaṣṣ winn yemmuten wid llan ḥemmlen t ad as rren tajmilt ad nadin ɣef wayla s ah at ad t sbedden tamawt kan mi as d iɛawed ucennay i wafir wiss sin asmi ara ten txasseḍ ilha d dagi imawlan neɣ ilugan n winn immuten akked lexṣaṣ neɣ tujjma ara ten izzmen
deg yifyar agi amedyaz yuɣal la d ittmeslay ɣef lexṣaṣ ara ixaṣṣ winn yemmuten wid llan ḥemmlen t ad as rren tajmilt ad nadin ɣef wayla s ah at ad t sbedden tamawt kan mi as d iɛawed ucennay i wafir wiss sin asmi ara ten txasseḍ ilha d dagi imawlan neɣ ilugan n winn immuten akked lexṣaṣ neɣ tujjma ara ten izzmen

d ayen ittɣaḍen mliḥ mliḥ imi ifat ad yucaɛ yisem is nnig wayen illa mi yella di tudert is ihi deffir lmut anazuṛ ad d tebdu tudert is tiss snat di war tudert maca ad tebdu daɣen tudert is tis snat dagi di ddunit gar yimdanen lameɛna s wudem nniḍen amaynut
d ayen ittɣaḍen mliḥ mliḥ imi ifat ad yucaɛ yisem is nnig wayen illa mi yella di tudert is ihi deffir lmut anazuṛ ad d tebdu tudert is tiss snat di war tudert maca ad tebdu daɣen tudert is tis snat dagi di ddunit gar yimdanen lameɛna s wudem nniḍen amaynut
izli amenzu

asmi ara d tezgiḍ akkin
asmi ara d tezgiḍ akkin
syagi tṛuḥeḍ dayen
ad fakkent ar medden tesmin
mi ara tfakkeḍ gar wallen
yall mi ara k id ttmektin
yall mi ara k id ttmektin
ad neẓmen ad sḥissfen
isem ik ad d yeglu s meskin
isem ik ad d yeglu s meskin
yall mi ara k id yebder yiwen
yall mi ara k id yebder yiwen
di lmut ik di lmut ik ad d tlaleḍ
di lmut ik di lmut ik ad d tlaleḍ

wagi d izli amenzu n tezlit deg s ara d iban yilɣi n usefru yerna deg s ara d yefk umedyaz tamuɣli talqayant tamezwarut ɣef wayen d yenna di tezwart di ccna acennay ad iserreḥ i taɣect is s uẓawan yerna dagi ara d tban i tikkelt tamezwarut d akken tizlit a d anezgum akked lqeṛḥ i yiss i tneṭṭeq
wagi d izli amenzu n tezlit deg s ara d iban yilɣi n usefru yerna deg s ara d yefk umedyaz tamuɣli talqayant tamezwarut ɣef wayen d yenna di tezwart di ccna acennay ad iserreḥ i taɣect is s uẓawan yerna dagi ara d tban i tikkelt tamezwarut d akken tizlit a d anezgum akked lqeṛḥ i yiss i tneṭṭeq

inna as ladɣa
inna as ladɣa

ad fakkent ar medden tesmin
mi ara tfakkeḍ gar wallen

s kra n winn illan isɛa tismin mgal anazuṛ a ad ten isfeḍ ad tent ittu acku ur llint tesmin di lmegget ma yella yiwen teḥwes it lmut ma yif ik ad iqqim yif ik ma tifeḍ ṭ ur ittizmir dayen ad k yif ihi ad fakkent tesmin ddɣel akked leḥsed u yall wa ad iṭṭef amkan is
s kra n winn illan isɛa tismin mgal anazuṛ a ad ten isfeḍ ad tent ittu acku ur llint tesmin di lmegget ma yella yiwen teḥwes it lmut ma yif ik ad iqqim yif ik ma tifeḍ ṭ ur ittizmir dayen ad k yif ihi ad fakkent tesmin ddɣel akked leḥsed u yall wa ad iṭṭef amkan is

yall mi ara k id ttmektin
yall mi ara k id ttmektin
ad neẓmen ad sḥissfen
isem ik ad d yeglu s meskin
isem ik ad d yeglu s meskin
yall mi ara k id yebder yiwen
yall mi ara k id yebder yiwen

anazuṛ mi t tḥeṛṛ lmut akkin ad smiskinen fell as medden ad yeqqel netta s yiman is d meskin imeddukkal is mi ara t id ttmektin ad sḥissifen fell as wid t iɛuzzen ad neẓmen fell as wid t iḥemmlen ad run fell as
anazuṛ mi t tḥeṛṛ lmut akkin ad smiskinen fell as medden ad yeqqel netta s yiman is d meskin imeddukkal is mi ara t id ttmektin ad sḥissifen fell as wid t iɛuzzen ad neẓmen fell as wid t iḥemmlen ad run fell as
izli wiss sin

yall yiwen ad as iban yeɣfel
yall yiwen ad as iban yeɣfel
yall yiwen ad as iban iḍuṛṛ
yall yiwen ad as iban iḍuṛṛ
s kra n winn i k yerran d ccɣel
s kra n winn i k yerran d ccɣel
s kra n winn ak isɛewjen lumuṛ
s kra n winn ak isɛewjen lumuṛ
winn k ikeṛhen ad k iḥemmel
winn k ikeṛhen ad k iḥemmel
d ul is ara as igen leɣṛuṛ
d ul is ara as igen leɣṛuṛ
ad k iwali anda imuqel
ad k iwali anda imuqel
tenɣel tiṭ maday teččuṛ
di lmut ik di lmut ik ad d tlaleḍ
di lmut ik di lmut ik ad d tlaleḍ

ur yelli kifkif akk amek iswa unazuṛ agi ɣer yall amdan deg yizli agi ittmeslay d umedyaz ɣef tmuɣli agi n medden ara ibeddlen dɣa mgal anazuṛ yemmuten llan wid ara yettun ayen iɛeddan wid ara yawin tikti tamaynut ɣef unazuṛ wid ara t yissinen dɣa ass nni kan wid ara as isemmḥen ma iḍlem iten akked wid ara yettnadin ssmaḥ ma ḍelmen t
ur yelli kifkif akk amek iswa unazuṛ agi ɣer yall amdan deg yizli agi ittmeslay d umedyaz ɣef tmuɣli agi n medden ara ibeddlen dɣa mgal anazuṛ yemmuten llan wid ara yettun ayen iɛeddan wid ara yawin tikti tamaynut ɣef unazuṛ wid ara t yissinen dɣa ass nni kan wid ara as isemmḥen ma iḍlem iten akked wid ara yettnadin ssmaḥ ma ḍelmen t

di tudert is anazuṛ yall amdan amek i as d ittban
di tudert is anazuṛ yall amdan amek i as d ittban

yall yiwen ad as iban yeɣfel
yall yiwen ad as iban yeɣfel
yall yiwen ad as iban iḍuṛṛ
yall yiwen ad as iban iḍuṛṛ

d annect agi abeɛda i asen d ittaken tikti sɛan ɣef unazuṛ a d acu kan amedyaz dagi ittmeslay d ɣef wid yesɛan yir tikti ɣef unazuṛ akked wid i as d iffɣen ɣer lɛib
d annect agi abeɛda i asen d ittaken tikti sɛan ɣef unazuṛ a d acu kan amedyaz dagi ittmeslay d ɣef wid yesɛan yir tikti ɣef unazuṛ akked wid i as d iffɣen ɣer lɛib

s kra n winn i k yerran d ccɣel
s kra n winn i k yerran d ccɣel
s kra n winn ak isɛewjen lumuṛ
s kra n winn ak isɛewjen lumuṛ

ihi mi d testeqsa lmut tikti agi taberkant ad tbeddel acku lmegget ad yuɣal d meskin llan dɣa wid ara yettun tuḥsifin wid ara yendemmen ad ten izzem wul nsen llan wid ara yebrun i ufus n lbaṭel i sɛan mgal anazuṛ a ladɣa mi ara yuɣal d ameɣṛas n tsekkla akked yidles ɣef wannect a i as yenna deg wawal is
ihi mi d testeqsa lmut tikti agi taberkant ad tbeddel acku lmegget ad yuɣal d meskin llan dɣa wid ara yettun tuḥsifin wid ara yendemmen ad ten izzem wul nsen llan wid ara yebrun i ufus n lbaṭel i sɛan mgal anazuṛ a ladɣa mi ara yuɣal d ameɣṛas n tsekkla akked yidles ɣef wannect a i as yenna deg wawal is

winn k ikeṛhen ad k iḥemmel
winn k ikeṛhen ad k iḥemmel
d ul is ara as igen leɣṛuṛ
d ul is ara as igen leɣṛuṛ
ad k iwali anda imuqel
ad k iwali anda imuqel
tenɣel tiṭ maday teččuṛ

mi ara d yaweḍ yimir ideg acengu ad iru af winn ikṛeh dinna i iqeṛṛeḥ lḥal acku di tudert myezgan d ma di lmut myujjamen
mi ara d yaweḍ yimir ideg acengu ad iru af winn ikṛeh dinna i iqeṛṛeḥ lḥal acku di tudert myezgan d ma di lmut myujjamen
izli wiss kṛad

taswayt ad texdem ccɣel is
taswayt ad texdem ccɣel is
ayen kečč ur texdimeḍ ara
ad d terr i umeɣbun lḥeqq is
ad d terr i umeɣbun lḥeqq is
ad ttuɣeṛment tregwa
wi iḍelmen ad izzem iman is
wi iḍelmen ad izzem iman is
wi inedmen ur k id yetterra
wi inedmen ur k id yetterra
yall yiwen ayen igzem yiles is
yall yiwen ayen igzem yiles is
ad as d ijab lexyaḍa
ad as d ijab lexyaḍa
di lmut ik di lmut ik ad d tlaleḍ
di lmut ik di lmut ik ad d tlaleḍ

ibeddel yidis n tmuɣli n umedyaz deg yizli agi tura yuɣal la d yettmeslay ɣef teswayt s umata i as d izzin i unazuṛ amek ara tebeddel imi imdanen uɣalen ala ɣef unazuṛ agi i heddṛen rnu as daɣen taɣeṛfant ara yesɛu netta segmi ara yemmet illa wayen ara d ibanen ur ittwassen ara yakan segmi uɣalen ttnadin akk fell as
ibeddel yidis n tmuɣli n umedyaz deg yizli agi tura yuɣal la d yettmeslay ɣef teswayt s umata i as d izzin i unazuṛ amek ara tebeddel imi imdanen uɣalen ala ɣef unazuṛ agi i heddṛen rnu as daɣen taɣeṛfant ara yesɛu netta segmi ara yemmet illa wayen ara d ibanen ur ittwassen ara yakan segmi uɣalen ttnadin akk fell as

inna as ladɣa
inna as ladɣa

taswayt ad texdem ccɣel is
taswayt ad texdem ccɣel is
ayen kečč ur texdimeḍ ara

anamek n waya d akken ayen akken yebɣa unazuṛ ad t ixdem di tudert is tura ad ittwaxdem weḥd s amedya asmi yella lwennas maɛtub ur yelli ara ɣlay ɣef wulawen am akken yaɣlay segmi yemmut yerna alarmi yemmut i tessaweḍ tmetti s anda akken ur tessaweḍ asmi yella nebɣa ad d nini d akken tisutiwin ad beddlent udem n unazuṛ ad yicbiḥ yerna d annect n ara yawḍen s iswi yettnadi d acu kan iswi agi ad d yass nnig lmut is
anamek n waya d akken ayen akken yebɣa unazuṛ ad t ixdem di tudert is tura ad ittwaxdem weḥd s amedya asmi yella lwennas maɛtub ur yelli ara ɣlay ɣef wulawen am akken yaɣlay segmi yemmut yerna alarmi yemmut i tessaweḍ tmetti s anda akken ur tessaweḍ asmi yella nebɣa ad d nini d akken tisutiwin ad beddlent udem n unazuṛ ad yicbiḥ yerna d annect n ara yawḍen s iswi yettnadi d acu kan iswi agi ad d yass nnig lmut is

daɣen awal agi nezmer ad t nefhem akken nniḍen tikkwal mi ara yemmet yiwen imdanen zemren ad inin fell as ayen ur nelli ad d inin d akken yexdem ayen netta s tidet ur yexdim ad d gren fell as ayen netta ur inwi ara acku ur mazal ara izmer ad yerr awal
daɣen awal agi nezmer ad t nefhem akken nniḍen tikkwal mi ara yemmet yiwen imdanen zemren ad inin fell as ayen ur nelli ad d inin d akken yexdem ayen netta s tidet ur yexdim ad d gren fell as ayen netta ur inwi ara acku ur mazal ara izmer ad yerr awal

d acu kan udem yessefṛaḥen tidet ur tetteffer ara ɣef waya inna as
d acu kan udem yessefṛaḥen tidet ur tetteffer ara ɣef waya inna as

ad d terr i umeɣbun lḥeqq is
ad d terr i umeɣbun lḥeqq is
ad ttuɣeṛment tregwa

lḥeqq laqṛaṛ ad yuɣal i bab is tamettant nni yemmut ur tettili ara war anamek segmi anazuṛ ay akken illa ad yuɣal d azamul n tzuṛi akked yidles abeɛda n tutlayt
lḥeqq laqṛaṛ ad yuɣal i bab is tamettant nni yemmut ur tettili ara war anamek segmi anazuṛ ay akken illa ad yuɣal d azamul n tzuṛi akked yidles abeɛda n tutlayt

tamawt kan belli targa deg wafir a maci d targa n waman neɣ n tmadna maca d amkan ideg yeɣli unazuṛ neɣ s wudem wessiɛen d ayen akken i ɣef yeɣli ad tettuɣṛem terga am akken ara d tiniḍ ad as yuɣal wazal is ad kemmlen wiyaḍ ayen akken yebda ur t ikfi
tamawt kan belli targa deg wafir a maci d targa n waman neɣ n tmadna maca d amkan ideg yeɣli unazuṛ neɣ s wudem wessiɛen d ayen akken i ɣef yeɣli ad tettuɣṛem terga am akken ara d tiniḍ ad as yuɣal wazal is ad kemmlen wiyaḍ ayen akken yebda ur t ikfi

asmi ara as tuɣal tejmilt ilaqen tajmilt tucbiḥt i unazuṛ asmi ara d tban tidet akken tella ɣef yiman is d tudert is asmi yall yiwen ad yeɛqel iman is ass n ad tzad tuzzma ɣef wid t iḍelmen akked wid iččan izerfan is
asmi ara as tuɣal tejmilt ilaqen tajmilt tucbiḥt i unazuṛ asmi ara d tban tidet akken tella ɣef yiman is d tudert is asmi yall yiwen ad yeɛqel iman is ass n ad tzad tuzzma ɣef wid t iḍelmen akked wid iččan izerfan is

wi iḍelmen ad izzem iman is
wi iḍelmen ad izzem iman is
wi inedmen ur k id yetterra
wi inedmen ur k id yetterra
yall yiwen ayen igzem yiles is
yall yiwen ayen igzem yiles is
ad as ijab lexyaḍa
ad as ijab lexyaḍa

wid inedmen msakit ula d nitni ula i d rran ma d wid yeččan aksum is ad zemmen imawen nsen ad ṭṭfen ilsawen nsen ur d qqaṛen kra
wid inedmen msakit ula d nitni ula i d rran ma d wid yeččan aksum is ad zemmen imawen nsen ad ṭṭfen ilsawen nsen ur d qqaṛen kra
izli wiss ukkuẓ

asmi ara asen d teǧǧeḍ ilem
asmi ara asen d teǧǧeḍ ilem
deg wayen ǧǧan yeǧǧa ten lḥal
deg wayen ǧǧan yeǧǧa ten lḥal
mi ara ten id iqabel yilem
mi ara ten id iqabel yilem
s yilem ara qablen lḥal
ad zṛen i ixeddem yilem
ad zṛen iɣdeṛ iten lḥal
ad zṛen iɣdeṛ iten lḥal
ur as d ttafen ddwa i yilem
ur as d ttafen ddwa i yilem
ur as d ttafen ddwa i lḥal
ur as d ttafen ddwa i lḥal
di lmut ik di lmut ik ad d tlaleḍ
di lmut ik di lmut ik ad d tlaleḍ

ha t ah yizli izaden akk deg usefru a dagi ara neɛqel srid asefru n zedek mulud ladɣa mi ara yetturar s wawalen s sin wawalen kan i yessewzen akk izli agi yerna asenfel i yesenfal gar asen tezmer ya ad tessewhem amdan ya ad t tceyyex
ha t ah yizli izaden akk deg usefru a dagi ara neɛqel srid asefru n zedek mulud ladɣa mi ara yetturar s wawalen s sin wawalen kan i yessewzen akk izli agi yerna asenfel i yesenfal gar asen tezmer ya ad tessewhem amdan ya ad t tceyyex

tasarut n izli a d tagetnamka n wawalen ilem akked lḥal deg yifyar a acku ittemgarad unamek nsen seg wafir ɣer wayeḍ
tasarut n izli a d tagetnamka n wawalen ilem akked lḥal deg yifyar a acku ittemgarad unamek nsen seg wafir ɣer wayeḍ

di tazwara inna as
di tazwara inna as
asmi ara asen d teǧǧeḍ ilem
asmi ara asen d teǧǧeḍ ilem
deg wayen ǧǧan yeǧǧa ten lḥa
deg wayen ǧǧan yeǧǧa ten lḥa

ilem dagi d ilem ara iḥalfu umdan deg wul is mi ara t yeǧǧ wayeḍ s wawal nniḍen d tujjma ihi asmi ara teqṛeḥ tujjma ass n ad ifat lḥal neɣ ad ten yeǧǧ lḥal widaknni i t yeǧǧan mi yella di tudert
ilem dagi d ilem ara iḥalfu umdan deg wul is mi ara t yeǧǧ wayeḍ s wawal nniḍen d tujjma ihi asmi ara teqṛeḥ tujjma ass n ad ifat lḥal neɣ ad ten yeǧǧ lḥal widaknni i t yeǧǧan mi yella di tudert

mi ara ten id iqabel yilem
mi ara ten id iqabel yilem
s yilem ara qablen lḥal

deg yifyar agi yuɣal d umedyaz daɣen ɣer umkan d unazuṛ di tmetti abeɛda mi ara yemmet ad d yeǧǧ lecɣal ur fukken ara aṭas n temsal ara yettuɛellaqen ara yeqqimen s ufus ihi dinna ad faqen yimdanen d akken ayen akk d ittawi unazuṛ nni yekfa iɛedda yeggra d ala yilem syinn ur zmiren ad xedmen kran i teswayin d iteddun imi ur sɛin ara ayen akken i yis tent ittqabal unazuṛ am akken d inna s yilem ara qablen lḥal
deg yifyar agi yuɣal d umedyaz daɣen ɣer umkan d unazuṛ di tmetti abeɛda mi ara yemmet ad d yeǧǧ lecɣal ur fukken ara aṭas n temsal ara yettuɛellaqen ara yeqqimen s ufus ihi dinna ad faqen yimdanen d akken ayen akk d ittawi unazuṛ nni yekfa iɛedda yeggra d ala yilem syinn ur zmiren ad xedmen kran i teswayin d iteddun imi ur sɛin ara ayen akken i yis tent ittqabal unazuṛ am akken d inna s yilem ara qablen lḥal

ad zṛen i ixeddem yilem
ad zṛen iɣdeṛ iten lḥal
ad zṛen iɣdeṛ iten lḥal
ur as d ttafen ddwa i yilem
ur as d ttafen ddwa i yilem
ur as d ttafen ddwa i lḥal
ur as d ttafen ddwa i lḥal

dagi d tuggra i yizli agi am akken d tuggra yakk n usefru am winn issnen anazuṛ s wudem n tdukkli neɣ n tme neɣ winn i t issnen kan di tnazṛa ad faqen wa ad zṛen amek iga yilem ara asen d yeǧǧ ad zṛen amek icmet umkan is akked teswayt i d illan nnig lmut is tikkwal daɣen amdan ittḥalfu as i lmut am akken d takerḍa i tuker winn akken i iḥemmel am akken ittukellex neɣ ittuɣdeṛ mi ara as iṛuḥ winn aɛzizen fell as
dagi d tuggra i yizli agi am akken d tuggra yakk n usefru am winn issnen anazuṛ s wudem n tdukkli neɣ n tme neɣ winn i t issnen kan di tnazṛa ad faqen wa ad zṛen amek iga yilem ara asen d yeǧǧ ad zṛen amek icmet umkan is akked teswayt i d illan nnig lmut is tikkwal daɣen amdan ittḥalfu as i lmut am akken d takerḍa i tuker winn akken i iḥemmel am akken ittukellex neɣ ittuɣdeṛ mi ara as iṛuḥ winn aɛzizen fell as

syinn akkin anazuṛ d amdan am netta am wiyaḍ d acu kan maci am yimdanen akk ittwassen di tmetti yerna ittwassen di tzuṛi ɣef waya ilem ara d yeǧǧ iqeṛṛeḥ si sin yidisan abeɛda timetti akked tzuṛi tamezwarut ad d yeǧǧ deg s ilem akked tujjma tiss snat ad d yeǧǧ deg s yir lḥal tagut akked tillas
syinn akkin anazuṛ d amdan am netta am wiyaḍ d acu kan maci am yimdanen akk ittwassen di tmetti yerna ittwassen di tzuṛi ɣef waya ilem ara d yeǧǧ iqeṛṛeḥ si sin yidisan abeɛda timetti akked tzuṛi tamezwarut ad d yeǧǧ deg s ilem akked tujjma tiss snat ad d yeǧǧ deg s yir lḥal tagut akked tillas
tamsirt

tamsirt i ilaq ad tt iṭṭef umdan seg usefru a d tamsirt ẓẓayen aṭas di tidet d anazuṛ i ul d ugdud acku d netta ara yawin amdan alamma d tala akken ad d isew tamussni akked tmuɣli n tmetti anazuṛ d amdan i yessqdacen ayen i iwala di tudert as di tnazṛa ines acḥal n tikkelt mi ara nsel i usefru ad neɛqel srid belli ayen akken d inna d ayen nettwali di tmetti neɣ ah at d ayen aɣ d iḍran di tudert abeɛda tidyanin n tdukkli iḥulfan n umdan liḥala n tmurt
tamsirt i ilaq ad tt iṭṭef umdan seg usefru a d tamsirt ẓẓayen aṭas di tidet d anazuṛ i ul d ugdud acku d netta ara yawin amdan alamma d tala akken ad d isew tamussni akked tmuɣli n tmetti anazuṛ d amdan i yessqdacen ayen i iwala di tudert as di tnazṛa ines acḥal n tikkelt mi ara nsel i usefru ad neɛqel srid belli ayen akken d inna d ayen nettwali di tmetti neɣ ah at d ayen aɣ d iḍran di tudert abeɛda tidyanin n tdukkli iḥulfan n umdan liḥala n tmurt

d anazuṛ i d ul n ugdud

deg wayen yeɛnan taqbaylit neɣ tamaziɣt s umata d anazuṛ i tent id irefden limmer maci d nitni am akken as yenna zedek tilli taqbaylit agi tenger acku d nitni i yerẓan asalu d nitni i yesbedden tissas i wakken ad wwten ɣef temsalt icban tagi d nitni i d imezwura i yennuɣen s wawal nsen wid ibɣan ad rekḍen idles amaziɣ
deg wayen yeɛnan taqbaylit neɣ tamaziɣt s umata d anazuṛ i tent id irefden limmer maci d nitni am akken as yenna zedek tilli taqbaylit agi tenger acku d nitni i yerẓan asalu d nitni i yesbedden tissas i wakken ad wwten ɣef temsalt icban tagi d nitni i d imezwura i yennuɣen s wawal nsen wid ibɣan ad rekḍen idles amaziɣ

maci alamma yemmut unazuṛ ara nehder fell as neɣ ara as nerr tajmilt ilaq asmi akken illa di tudert ara as nebded ad nenadi fell as ad t nɛiwen ma yella kra n wugur i yesɛa ilaq ad d iqirr lxiṛ deg neɣ ilaq ad neɛqel winn akken iɛetben fell aɣ
maci alamma yemmut unazuṛ ara nehder fell as neɣ ara as nerr tajmilt ilaq asmi akken illa di tudert ara as nebded ad nenadi fell as ad t nɛiwen ma yella kra n wugur i yesɛa ilaq ad d iqirr lxiṛ deg neɣ ilaq ad neɛqel winn akken iɛetben fell aɣ

inazuṛen n teqbaylit ladɣa aṭas i ɛetben ɣef tutlayt akked tlelli n tmaziɣt wid ṛuḥen ṛuḥen ma d wid i mazal ddren ilaq tura di tudert ara asen tuɣal tebɣest akken iwata
inazuṛen n teqbaylit ladɣa aṭas i ɛetben ɣef tutlayt akked tlelli n tmaziɣt wid ṛuḥen ṛuḥen ma d wid i mazal ddren ilaq tura di tudert ara asen tuɣal tebɣest akken iwata

syinn mi yexdem umdan ayen akk illan fell as dayen ur d igri ɣef wacu ara yezzem iman is deqqal
syinn mi yexdem umdan ayen akk illan fell as dayen ur d igri ɣef wacu ara yezzem iman is deqqal

iggra s kan ad asen nini i wid yeɣlin ɣef tlelli tugdut akked yidles am akken asyenna mulud zedek ded usefru nniḍen
iggra s kan ad asen nini i wid yeɣlin ɣef tlelli tugdut akked yidles am akken asyenna mulud zedek ded usefru nniḍen

d assirem i d terram i tmurt
d assirem i d terram i tmurt
ay izmawen n ǧreǧṛa
tqeblem ad tqablem lmut
ittif lmut
wala tinna ideg d negra
wala tinna ideg d negra
ay imeɣṛasen n tugdut
steɛfut
ay at nnif d lḥeṛma

tuggra

limmer maci d imezwura ur ttilin yineggura di tedyant nniḍen amedyazacennay lwennas maɛtub inna d awal icban wagi di tezlit tameddit n wass
limmer maci d imezwura ur ttilin yineggura di tedyant nniḍen amedyazacennay lwennas maɛtub inna d awal icban wagi di tezlit tameddit n wass

akka i d ddunit teḥsiḍ
mi tɣabeḍ tefniḍ
ad ak ṛebbin medden tissas
ad ak ṛebbin medden tissas
wammag asmi akken telliḍ
mi tṛeɛdeḍ ur tekniḍ
qqaren as itett di lḥeṛma s
qqaren as itett di lḥeṛma s

ah at d asefru agi i as yefkan tikti i mulud zedek akken ad d ixdem asefru ines imi imedyazen ttembiddalen tikta yerna tteɛṛaḍen ad xedmen ugar n wayen xedmen wid iɛeddan
ah at d asefru agi i as yefkan tikti i mulud zedek akken ad d ixdem asefru ines imi imedyazen ttembiddalen tikta yerna tteɛṛaḍen ad xedmen ugar n wayen xedmen wid iɛeddan

ihi asefru agi di lmut ik nezmer ad d nini d akken d timerna i d yerna ɣef winn n lwennas
ihi asefru agi di lmut ik nezmer ad d nini d akken d timerna i d yerna ɣef winn n lwennas

tanemmirt taqbaylit wahrari
