iḍ n lḥenni iḍ n lḥenni ungal tasuqelt ɣer tmaziɣt sɣur  maɛmar hbak d winn iferḥen am netta ur yelli siwa winn ur nezwiǧ ara
netta tura dayen ur yeqqim d ilemẓi mazal ur yewwiḍ wass ɣef zzwaǧ is simi kan i iga tamaɣra d tinn iḥemmel tin t iḥemmlen
myaḥmalen kan akka ur yelli gar asen kra
tikwal akka ttidiren am nutni am wid myaḥamalen tidyanin irennun sser i tayri
tikwal ttemɣunzun ttneɣen war ma msebḍan
iwakken ad yiǧhid wassaɣ n tayri ulac am wakken ad tefkeḍ anzi d akken izdi yezmar ad iqqers gar teswiɛt d tayeḍ
maɛmar akka i yettxemmim akka i yettwali yeḍfer ayen i as nnan yimeddukkal is wid yesɛeddan
di laḥsab is tameṭṭut ilaq ad tefhem d akken tezmer ad texser argaz di yal taswiɛt
imeddukkal is weṣṣan t  di sya ɣer da ad yebibb s ufus iwakken ad twali anwa i d aragz bu userwal  yiwen deg sen iwehha as ula ɣer umḍiq anda ilaq ɣer taɣma iwakken tameṭṭut ad taf ugur i tɣimit
maca netta urǧin yewwiḍ tameṭṭut s ufus ma ur yelli d aslufu
tameṭṭut is jade d tinn yeɣran di tesdawit teddebdeb s tiktiwin n marks d tinn yellan mgal waya
d tajeǧǧigt di cccbaḥa tecba tisegbarin n yisura imaṣriyen
ɣur s tayri tuḥwaǧ laman tuḥwaǧ asenned
tettwali t am waman n temda wid yetthuzzu waḍu  tekreh imeskar tettwali di tmucuha n tayri uɣalen d isura anda akken irgazen ttaǧǧan tilawin di taggara
uɣalen as d yir tirga tekreh iten amzun akken d wid n tilawt
ur teqbil ara ad ilin di tudert n yal ass tettwali d akken imdanen di tilawt ur sɛin ara anect nni n maḥyaf
di tmuɣli s ur yelli wayen i izemren ad yezdi gar urgaz d tmeṭṭut siwa tayri wigi ma myaḥmalen ad myaḥmalen i lebda
ɣur s argaz is d lmalayek aɛerqub is yeṣfa d winn yelhan d winn i izemren i wayen yelhan
tegmen ad tekcem s allaɣ is ad twali dacu yettxemmim maca amek ara texdem  maɛmar yeffren deffir wudem niḍen yecberber i yiman is yetturar s wudmawen is yemxallafen almi ur t teɛeqil anwa i d win n tidet gar asen
ɣur s izakan d udem n winn tezdeɣ tayri winn isɛeddan uḍan ɣezzifen i wakken ad as d yaru isefra n tayri isefra i t ḥemmel maɛna di tidet maɛmar yesɛedda uḍan war iḍes imi yuḍen ma d isefra yugem iten id seg yidlisen n tmedyazt tafransist
lamaɛna maɛmar mačči d amexlul nezmer ad d nini d aqcic lɛali
dacu kan d winn ur nefri iman ines yebna t s wacḥal n wudmawen d imi ur yettwafham ara
yettwali d akken mebla udmawen agi yezzakan i lɣaci ur yeswi tibṣelt
amek ara yexdem iwakken ad yesɛu kan yiwen wudem  limer yufi ad iwali ṭṭbib n tnefsit
maca di tmurt iḍefren tiẓelmeḍt wigi ur ṭṭuqten ara
imḍebbren ttwalin ssɛaya d takerḍa yuɣal yemlal d yiwen ṭṭbib ixeddmen s tuffra deg uzniq n tanǧa tanger
wagi ur tiqenneɛ ara segmi i as yesla yeqqar  tesɛiḍ kullec iwakken ad tferḥeḍ
muqqel iyi d kan  ur cbiḥaɣ ara am kečč maca ur rrebbaɣ ara udmawen am kečč
tesɛiḍ tafekka igerrzen ɣur k agerdas n tesdawit txeddmeḍ ur telluẓeḍ ara tesɛiḍ akk swayes tzemreḍ ad d tsekkreḍ tismin ɣer wiyaḍ
tfehmeḍ iyi d neɣ ala  imir maɛmar yefhem d akken ula d ṭṭbib agi ilaq ad iwali ṭṭbib
imi yekcem yakan ɣer uxxam n ṭṭbib agi tusa t id tuttra  dacu i yezmer ad t yexdem ṭṭbib yerran taxxamt i deg yeggan d amḍiq uxeddim  yewhem di tikti agi ur iwala ara dacu yellan d assaɣ gar umḍiq d lxedma mačči d ccbaḥa n umḍiq izemren ad tgerrez lxedma
mačči d ccbaḥa n uxxam ara yerren winn yesnuzun iɣyal d winn yeɣran
ar tagara yenna i yiman is lukan ad yessenqed tiktiwin is ad yezleg ccɣel is ad yuɣal ur yettxemmim ara
di tidet lxedma i as ilaqen d tinn n ṭṭbib n tnefsit netta yesenqaden tiktiwin d wayen nnan yimdanen
ad d yaf iman is gar ugdud n yimexlal d yimeslab di tmurt i deg timuhbelt tettnerni trennu
ur yefhim ara ayɣer yeḍfer tizrawin n tfelsafit tid i t yewwin ad yelhu s ufraq n tmiqwa n waman di tkebbanit taɣelnawt n yisergal di tidet ur as d yufi ara lɛib i uxeddim agi imi lqella n waman tegla d s lqella n lxedma
maɛmar yelmed s lemɣawla amek icudd ifassen is am netta am wid ukkud ixeddem
ad nuɣal ar wudmawen yettawwi maɛmar yeddem rray ad yefren sin neɣ kraḍ n wudmawen wigi ad ten id yessakan i yimdanen  ad yili d ageldun iḥedqen sdat tmeṭṭut is sdat wiyaḍ akken tella teswiɛt ad as yefk udem ilaqen
maca tigi ttemgaradent ayen ara t yeǧǧen ad yettbeddil udmawen di yal tikkelt
di tazwara maɛmar yenwa d akken ala netta i d bu wudmawen maca aḥekker deg tudert is d tinn n yimdanen yessewhem it
iwala tudert amzun akken d tamezgunt anda tuget n yimdanen sɛan ula d nutni  ahat sin tlata tikkwal ugar n wudmawen inaffaren yemxallafen i d ssakanen
udmawen n tidet ttbanen d di temsal n wul neɣ ahat tikwal di tid n uɛebbuḍ tikwal di tid n ukessar
wid yeddmen udmawen n tkerkas d wid yettgalan s yiqerray n tarwa nsen wid iqelben iqerray nsen timetti iwalan taqcict n zzhu
d wigi ad yeknun s irebbi n tlawin n zzhu am wakken kennun ɣer tẓallit deg wass n lǧemɛa
di tilawt nettissin kan yiqen udem n umdan timetti nfuǧ ɣef wudmawen niḍen yeffren nettwehhim neqqar ur ẓriɣ ara akka i tgiḍ maɛna winn iwehmen ugar d amdan nni
netta ur yegzi ara amek imdanen niḍen wehmen deg s netta ur yettbeddil ara tamuɣli dɣa yeqqar acḥal ssewhamen yimdanen ula d bab as n maɛmar d bu wudmawen sin tlata tikwal rebɛa neɣ ahat ugar
ass nni yerza maɛmar ɣef wudem niḍen n umaraw is am wakken ahat d ayen yessewhamen d ass yifen wiyaḍ
netta i iɣillen d akken baba s d winn yessizdigen iman ines s ddin d tẓallit d iḥuǧǧ d acḥal n tikkal yufa t i d d yiwet n tmeṭṭut icebḥen nezzah
tekcem di rebɛin n yiseggasen maca mazal itt tebded
maɛmar ur itettu ara ass nni tikli s tezreb deg ubrid is ɣer tseddawit yegmen ad iɛeddi i sin yimdanen afus deg ufus aqeṣṣar d lehcaca
argaz nni mi d imuqqel ɣer tama n tmeṭṭut maɛmar yerza ɣef udem n baba s tessebleɛ it lqaɛa yewhem deg wudem iwala
yufa d baba s
maɛmar yettḥeqqen ass nni d akken ula d winn t id yesɛan n at wudmawen
di tama yebɣa ad t iserɣed maca yuɣal yerna asurif ɣer sdat ikemmel abrid is
seg wass nni maɛmar yuɣal yeṭṭafar baba s ayen yexdem ɣef tiṭṭ is
iwala d akken baba s d winn iḥemmlen ad iḥess i tcennayt tamaṣrit um keltum
ass i deg tilibizyu ad d ssaken yiwet seg tmaɣriwin n tcennayt a baba s ur yeṭṭixir ara sdat tiliẓri iɣelli d fell as ɛawaz
maɛmar yewhem deg wayen yettwali baba s aragaz nni yezzren di lebḥar n ddin imzeyyer ur nettak tagnit ad t xalfen yettuɣal ḥnin sdat tugna n tcennayt tamaṣrit
a ziɣ yesɛa ul ul iḥebbken ɣef tmeṭṭut niḍen ur nelli d yemma s d tilemẓit d tucbiḥt
maɛmar ur iɣunza ara baba s ɣef waya tikti ur d terzi ara s allaɣ is imi yemma s ur telli d tanudda n tlemẓit nni
yemma s si tsuta n temɣarin i ɣef d teǧǧa tudert ccwami d ticraḍ nettat si tlawin nni mazal iteddmen taḥramt maca am tsuta n telmeẓyin iteddun aqrruy d aɛaryan tid yettreqriqen tid icebbḥen azniq am tjeǧǧigin di tefsut
seg wasmi yerza ɣef wudem niḍen n baba s winn yessezedgen iman ines s talɣa n ddin yessaweḍ iga tudert ur nelli d tinn umddeyen tinn n yilemẓi acawrar
maɛmar xas ma ur yufi ara alawi i as ilaqen ɣer umejjay yuɣal yeqbel udmawen n tuffra yerfed dacu ara t yeǧǧen ur iseɛɛu ara ula d netta udmawen maca yaɛya s ubgas n wudmawen segmi yemlal jade igezem itt dayen ad yeddem yiwen wudem winn ara as yesskan i jade
taneggarut a telsa takessiwt d tamellalt neɣ d taberkant ur yelli umɣiqdan gar asen
maca di tayri ur yelli umellal neɣ uberkan tella kan ccbaḥa
s wudem a kan i tettwali aragaz is
di tmuɣli s tayri tella di yal tiɣmert xas ulamma di tuzzuft kan
tuzzuft war tayri urǧin telli ma d tayri war tuzzuft tezmer ad tili
mɛamar d jade ddren deg usirem d tirga imi ulac tanezduɣt qemḍen di sin lebɣi nsen i tuzzuft i wazal n sebɛa n yiseggasen
aladɣa mɛamar yezza deg uraju yettara lebɣi s di ṭṭarf
netta yettwali deg tnezduɣt yettraǧu d amkan anda yexdem tayri melmi yebɣa anda yebɣa akken yebɣa ma d jade tettuɣal d tazeggaɣt ma d tebder tikti n tuzzuft yakan nettat yellan d yelli s n tfamilt tetturebba d am wat zik timsal am tigi ɣer sen ur d ttunebdarent xas ulamma llan t deg wallaɣ
maca anwa yerzun ɣef wayen yettxemmim wayeḍ ma ur yelli d freud ayen akk uɣur tessaram jade d tanezduɣt d tamedduḥt tamecṭuḥt i deg ara tidir tayri s akked mɛamer am tmacahut s ccnawi n yifrax d yijeǧǧigen ad asen d zzin si yal tama
yiwen wass amzun akken di tmacahut mɛamer tṣaḥ it id nnuba yewwi d lkaɣeḍ nni i as yemlan abrid s axxam i as tefka tkebbanit la snb di tama n ɛin neɛǧa tiṭ n tixsi deg yidisan n lezzayer tamanɣt
ur yumin s yissali yesla ikerrec iman is iwaken ad iwali ma ur yelli d targit ala mačči d targit axxam yella d tidet hhatan di tilawt
am wakken yuɣ tannumi ixeddem imi ara isel i yisali yessefraḥen yuzzel ɣer lemri iḥeṣṣen iman is yufa t d winn icebḥen s tcelaɣmin ines yennejbaden deg yidisan d taṭṭucin ines yennecraḥen
sdat lemri yeqqim mɛamar yessekmac udem is almi iḥulfa i lqerḥ di teknaḥin is
imir iwala iman is ur yecbiḥ ara ur yeḥdiq ara
d ayen i yebɣa limer ahat ad ikellex zzher is ayen akka ixeddem mɛamar ttwalin t kra n yimdanen d issiḍ neɣ d tikkerkas ɣur s netta d ttawil ara t id yesmektin s tilawt
mi ara yuɣal d imseḍsi sdat lemri netta yettaḍsa ɣef ddunit itekksen ugar n wayen d tettak
ayen akka ixeddem immal as ad yefren ad yewzen ayen i as id iḍerrun gar wayen yelhan d wayen n dir
anect a yewwit id ɣer jedd is yeshetrifen kra n wawalen ur nettwafham timetti yefraḥ
asmi yebɣa ad yefhem mɛamar yesteqsa jedd is ɣef wayen yestewtiw akken
yerra as d s yiwet n tmuɣli n winn yuksanen ayen teffer tmeddurt ilaq ad tesmuhbuleḍ yal mi ara tesleḍ i yisali yessefraḥen iwaken ad tesrewleḍ yir zzher itezzin di yal taswiɛt n rezzg
ma iwala k d winn iselben cwiṭ ad yerwel fell ak ad as yini ulayɣer ad zziɣ ɣef umeslub d aḍeqqar n lweqt
syin akin ad iruḥ ad inadi anda nniḍnimeslayen agi wwten asyax deg tmelɣiɣt n maɛmar
seg wass nni yuɣal ula d netta yettdaray i yir zzher am uqermud yesdarayen ɣef tiqit
segmi ifukk tikerkas ines d uzmaḍ n wudem is sdat lemri yuɣal maɛmar yerra d gar wallen is awal nni tiṭ n tixsi yessenqed it iwakken ad d yeslali ayen ad t yesferḥen deg unamek is i as d yehwan aṭas tiṭ n tixsi yif tiṭ n wuccen neɣ tiṭ n tfunast tixsi d aɣersiw isehlen taksumt is d taẓidant
anzi n tumert i as yefka wawal nni yessefreḥ it nezzeh hhatan yebda la yettneggiz si lferḥ  yettsuɣu  a tiṭ n tixsi ad kem sbelɛaɣ di tidet iḥemmel aṭas ad yečč taṭṭucin n lmal deg wass n lɛid tameqqrant yettaǧǧa di lḥeq is n teksumt iwakken ad ig irebbi i taṭṭucin n yixef tzellu twacult is 
deg wakken ineggez aṭas  yiwen seg yimddukal is yusmen si ccṭara ines d tnezduɣt is daɣen iḍeqqer as d tamawt teẓriḍ a maɛmar ad ak iniɣ tidet ɛin neɛǧa ur yelli d isem yessefraḥen nekk ttwaliɣt ad k taɣ yir tiṭ
limer deg umkan ik i lliɣ ad agiɣ axxam a ur bɣiɣ ara ad k siggdeɣ maɛna nnan d d akken amḍiq nni yella zik d timḍelt taqdimt 
a gma ur ẓriɣ ara ma tfehmeḍ iyi d am winn ara yesluɣen tamda yerna as d s taɣect yeččuren d lɣecc ɣef wakken d nnan larwaḥ n yimcumen zggan tezzin deg umḍiq nni ḥader iman ik a gma inu ur tesɛiḍ ccix neɣ ṭaleb ara k iselken akken yuẓẓa udem is ɣer maɛmar winn a yerwel i yimeslayen nni ifuḥanen anaga rriḥa d yettak yimi s si tuɣmas nni tifermaččin
segmi iwala udem iḥecṛen n maɛmar ameddakel is amzun akken yefreh s wayen yexdem yeṭṭef abrid is
xas ulamma abeḥri iɛemmer d tazeqqa maɛmar ur yezmir ad iger nnefs yekkufer iɛewwel ad yeṭṭerḍeq
netta yumnen s tiṭ d umeskun s lejnun d wat laɛraḍ hatan ihi ass a ččuren as d allaɣ iɣseg wayen yesla iḥulfa i lqerḥ deg yidmaren is
yak deffir yal targit icebḥen tella twaɣit yeffren
imeslayen n umeddakel i wumi yedɣel wul s tismin limer d wayeḍ ad asen yeḍs ma ulac akk ad asen yesɛuẓẓeg
netta ala usan d ad reṣṣin ayen yellan deg uxemmem ines netta yumnen s wayen akk ur nelli d tilawt iwakken kan ur t tessergagay tidet
azekka nni mi akken i as d yefka unemhal ines iccer nni n lkaɣeḍ ara as yeldin tiwwura n uxxam maɛmar icerrew almi ula d imḍebber ines yerra d tamawt  dacu i k yuɣen a maɛmar hatan am akken ur tefriḥeḍ ara s uxxam a i ɣef teččiḍ aqerru iw azal n n yiseggasen aya iḍelli kan ma ur skaddbeɣ ara walaɣ tettenṭageḍ si lferḥ imi akken i ak d sawḍaɣ isali
ass a aqel ak id tettefriwiseḍ amzun akken tarzeft iw d tasemmamt
ilaq ad tɛeqqleḍ dacu i tebɣiḍ a si muḥamed mi yesla i taɣect nni yennuɣnan n unemhal ines ladɣa mi as d yessawel si muḥammed maɛmar yenneqlab ɣer deffir yefhem d akken imḍebber am wagi yezmer ad as yekkes snat n texxamin nni i ɣef yuzzel acḥal ad ten yefk i yiwet tkebbanit
argaz seg twehha tmuɣli s tabukkact ɣer tmaragt is tacihwant
temddukkal ines yeṭṭuqten tamaragt imir di ṭṭmeɛ tessuli tidmarin is almi ula d tiqeffalin n tebluzt is iẓemḍen ɛewwlent ad ṭṭreḍqent
sin yirgazen nni gran d gar wallen nsen ad nezhen di tuffɣa n snat n tebbucin timelḥanin tiẓidanin
maɛmar yefhem imir d akken tanezduɣt i ɣef yuzzel acḥal hatan tezmer ad terwel gar yifassen is ad truḥ i tmaragt tamcumt yewwi d fell as ad yiḥric imir a kan
deg wayen yettwali iḍerru gar wallen is timuɣliwin nni yettḍeqqir unemhal i tamargat is maɛmar yefhem d winn d yernan d ugur i wayen ara yeḍrun gar asen deg unaray maɛmar yeḥwes tanaga nni gar yifassen n yimḍebber yekker ɣer ccḍeḥ imir iwakken kan ad d ibeggen i wid i as d yezzin hatan yefreḥ s wayen i t id iṣaḥen
tamaragt deg rsent wallen is tesbecbec i unemhal ɣer tmeẓẓuɣt amdan a amkan is deg yinnurar hatan yugar anaddal deg uneggez anemhal yexcew si twehham maɛmar yemmeɣ fella as s usuden ɣef teḥnakin is
tamaɣra agi yeḍran tessefreḥ anemhal akken tessefreḥ ula d maɛmar am winn i tt yunddin teṭtef it seg wakken yebɣa ad yeɣbu lqerḥ is yuɣal ula d netta yeẓẓel di lferḥ
tameɣra n maɛmar sdat n yimddukkal is d twacult is iwakken ad yettu yir leḥsab itezzin deg wallaɣ is
tkemmel ula imawlan is seg wakken ferḥen suffɣen ula d taɣratin almi d slan ula d wid iɛuẓẓgen
wid akk iḥemmlen maɛmar ferḥen s tnezduɣt i t id iṣaḥen ula d d taxḍibt is jade yurǧan acḥal nettat tečča teswa si lferḥ ur teɣri yir leḥsab deg yisem neɣ deg umḍiq i deg yella uxxam nni
ayen t iceɣben d isem n hbak ala d argaz is maɛmar i as yefkan asteqsi nni i tt yeswehmen acḥal ass nni i deg zdin assaɣ di tɣiwant ini d a taɛezzult iw hatan aqel akem ass a d massa hbak ur twalaḍ ara isem agi yecmet neɣ ur yecbiḥ ara am yisem n twacult im guiri jade imir tqubel it id s teḍsa ḥninen teẓra d akken maɛmar urǧin iḥemmel isem agi n hbak anza n leḥbaq
maɛmar yenkukez yefhem si teḍsa n tmeṭṭut is timuɣḍi maca yeɛreḍ ad yeffer iḥulfan is
 aha ini iyi d tidet ur tḥemmleḍ ara isem agi ula d nekk urǧin i yi d yehwi aha kan ttxil m ini d tidet ur tḥemmleḍ ara yakk iwakken kan ad as yefk afud ad teḍleq i yiles is ad d tini ayen yerzan tamaynut yeshetrifyeqqar  hbak akka ay d isem d winn umexlul ameslay yeqqaz di taɣuct is tamuɣli s taḥninant twehha ɣer jade
nettat ur tmeyyez ara ayen uɣur yebɣa mɛamar ad t yaweḍ ur teḥsi s tmeddict i as yundi s niyya s kan terra as d  ḥemmleɣ k akken telliḍ hbak ɣur i d isem ifazen
xir ma telliḍ d hbak wala d bɣel aɣyul neɣ d guerba ayeddid neɣ d batata lbaṭaṭa
mɛamar iwala nekkwa ines allaɣ is yefka s lḥeq maca udem is mazal it yeḥcer
imir yakan jade tserreḥ d i wawal nni i as tenwa ad tqenneɛ aragaz is di laɛnaya k ma ur i tenniḍ d acu i d anamek n yisem guiri baba s timmad is ur yeẓri ara gma s daɣen ula d dadda slimane imzuxxu am netta ur yelli ur yeẓri ara netta yeqqar nekkni nusa d si ṭelyan
imi ur neẓri d acu i d lmaɛna n yisem agi d nekk kan i yettuɣaḍen imi ur nbeddel ara isem mɛamar ur yufi acu ara d yini ɣef wayen yesla
lferḥ is limer jade ad as d tefru daɣen tiyersi i t yeẓmen ɣef yisem is mɛamar maca d ur yesɛi asirem
yemmekta d usan imenza i deg yessen jade nettat teqqar as id mɛamar ayen yeččuren d isem yettaken laman s talɣa icebḥen
yesnemmer itt ɣef waya maca mɛamar mazal tikti tettezi deg wallaɣ is isem is d winn n buɛfif
ah acḥal imenna ad as sawalen mehdi fuad munir neɣ xeṛsum walid djamel neɣ nabil
tili ahat ur yettuɣal ara d taḍsa i yimeddukkal is deg uɣerbaz i as itezzin ttsuɣun as  mɛamar hbak mɛamar ḥbaq  yeččur d laḥbaq fkan aɣ d cwiṭ hu hu hu d aɛekki nni n yimeddukkal is yedder di temẓi s ahat i yellan d sebba n ucukku i izedɣen allaɣ is
yal mi ara d yebder isem n jade  isem icebḥen d atrar  yettfiq i umgarad yellan gar sin yismawen nsen
anekcum i tikkelt tamezwarut s axxam amaynut jade ur tesḥassef ara i lexsas n yiruka
rrezg is d amṭreḥ nni ameqran d texzant i as d ibanen amzun d winn n ugellid
limer tufi ad tsuɣ acḥal cebḥen maca terra deg s
mi tfuǧ ɣef tzeqqa n yinebgawen iruka ur ggten ara ma aṭas yella umeṭraḥ yersen d yiwet n lmayda akked d tilibizyu yettwaxedmen di lezzayer udem is yesmektay d iseggasen i deg tettwaxdem
jade testeqneɛ s wayen yellan imi nettat d tinn yumnen s wanzi cwiṭ cwiṭ afrux ad yebnu lɛecc is
d tinn isebbren tezmer i uraǧu
tules as d anzi nni i urgaz is i as yeslan acḥal n tikkelt netta yerra as d  nekk d afrux kem d lɛecc is jade tecmumeḥ tenṭeq  ay amelḥan iw
jade mi d teffeɣ si tzeqqa n yinebgawen yewwet itt wugur taɛfes ijifeṛ n tqendurt nni n teslit i telsa teɣli tbbersax ɣef tqaɛett
mɛamer yuzzel ad t id yerfed
iqal itt rebbi ur tesɛiḍ i tt yuɣen anagar kra n ccwami n tizzegzewt
jade tkefli tt id taḍsa ma d mɛamer yessusem kan yesmeḥsis i tikti yeqqazen deg wallaɣ is  yettwaɣ s tiṭ deg yiḍ uqbel mi ara ɛeddin ɣer temsalt i ten isdukklen mɛamer ul is yeččur d asḥissef yegmen ad iserreḥ i yiles is ad d yini ayen tyerḥan
maca ur yeẓri ansi ara d yebdu yeqqim kan am winn itezzin ɣef lkanun
jade nettat tettraǧu kan ad yezzi fell as nettat ad d yelhu yid s ad yeslef i tfekka s
maca mɛamer aqqerru s anda niḍen yebra d i wawal  ini d a taɛzizt ur twalaḍ ara d akken axxam a yeḥzeq ataṣ jade ur terǧi ameslay a teṭṭef iman is tmeyyez uqbel ad d temmeslay  uh ala ɣef akken ẓriɣ mazal ur nesɛi ara igerdan
tɣil ahat d afraɣ nni yefreɣ uxxam i t yerḥan tɣawel iwakken ad t tsenked  rǧu tura ad d nɛemmer axxam nneɣ ad twaliḍ amek ara yicbiḥ
ad yuɣal d lǧennet ad tuɣaleḍ d afrux n ṭawes afrux nni yuɣal d s awal is tidet maɛna alukan ad nesɛu dderya ad nesɛu inebgawen anda ara nerr akk lɣaci nni jade s laḥdaqa ines ur tefki tagnit i tikta ad zzint ɣef wallaɣ is  sell iyi d tura ur nesɛi dderya ur nesɛi inebgawen mi ara d teḥdar teswiɛt ad nwali amek ara nexdem
ur fhimeɣ ara ayen i k yekcem uɣbel uqbel lawan
ttxilek ay aɛziz iw iyya d ɣur i taɣuct n jade terna di laḥnana   ttxilek mamu iyya d mamu i as tessawal di teswiɛin am tigi ma d netta yessawal as mama ismawen a di sin ffɣen d seg yisem mɛamer
mamu ur d yemḥaḥed ara yeqqim d kan si lebɛid aɣilif yezzi as amzun akken iḍ nni n tmeɣra d iḍ n usizdeg n wulawen
jade mi twala udem nni aberkan n urgaz is ur as nefki azal ad d yiḥnin fell as tenna ahat turez it leḥya taɛreḍ ad as tself i ufus is maca tedduqs d imi twala yejbed afus is s temɣawla amzun akken d tiɣirdemt i da t yeqqsen
imir dɣa tqaɛed iman is ɣef umeṭraḥ udem is ibeddel
lferḥ nsen imi teddun ɣer sidi fredj di teftistt n umalu n lezzayer tamanaɣt
abrid nsen ɣer usensu  asunsef ur yelli d winn igerrzen wid d yelhan s usensef ur d cliɛen deg wid d yettasen ɣer sen d leqdic ur d yettawin timerna di tjernant
d tagi i d lezzayer tanemlayt anda amsaɣ ur yettili d agellid ad yuɣal d akli neɣ ugar n waya d iɛewwiq i wumi ilaq ad d tbeggneḍ lɣiḍ
aqahwaǧi iteẓẓeɛ d amsider amikanisyan yesserwal amsaɣ aqeddac di tedbelt yezzuɣur imdanen ɣef lkaɣeḍ yellan afellaḥ yettenkar d kan sbaḥ ad d yawi tajeṛnant is ur d yecliɛ di tmeɣrusin ines d tezdayin is ma mmutent
i wacu ara yekker tafejrit imi tajernant tetteddu ama tella lɣella neɣ ulac lḥasun amdan am tezdayin am tmeɣrusin am yigran n yirden cudden ɣer yiwen umdan meẓẓi neɣ meqqar yesɛan cwiṭ kan n udabu
mɛamar yellan d acawrar adabu ines yesseqdac it i useɣli n tlawin di tnilla ines
segmi yessen jade yettsuɣu yeqqar dayen beddleɣ
macad tidet mɛamar ur ibeddel ara isenɣes kan di tanduyin yettadi i tlawin iwakken ad ten id yesseɣli
s wakka assaɣen is d tlawin ur ttdummun ara mi d teɣli tmeṭṭut ad tt ibeddel am wakken yettbeddil iceṭṭiḍen
ur yettkukru yezmer ad yebru i temddakkelt n umeṭreḥ ul akken iḥebbek tafekka terɣa mazel ur as teffiɣ tergagayt akka i iḥemmel ad t yesnimmer
nettat tenwa dayen imi tefka tafekka d wul turez argaz maca netta ur yettwarez ad tt ibeddel ad as yebru deg urebbi n urgaz niḍen
segmi yezdi assaɣ d jade yefka lɛahed ad yili i nettat kan
iwakken ad yili i nettat kan netta iḥemmlen tuzzuft icebḥen ɣur s siwa yiwet n ubrid ur yeṭṭafar ara tilawin siwa tid ur necbiḥ ara timɣarin tilawin ur nettwarez ara tid yettruḍun mebla leḥya
sdat n tigi yettismiḍ yettuɣal d acṛuf xas ma sɛant taɣma icebḥen aṭas
s tirmit yesɛa deg unnar a d akken tigi heddrent ugar n wayen faɛlent tigi d tid iḥemmlen zzhu akken d yusa yerna dacu n zzhu sɛan tid yettkeyyifen yettcummun tigad agi yessexsayen times n teswiɛin n tuzzuft s uɛebber ur nesɛi lmeɛna di zɛaf mɛamar tamawt n yemmekta d yiwet seg tigad nni yessuli s amṭreḥ is ad ak iniɣ telhiḍ kan yerna wid i yi ssnen ad ak inin tquder ik amek ara ak iniɣ bezzaf telliḍ d usrid netta ur yerǧi tamawt am ta ma ur yelli d awal icebḥen xersum d tasusmi netta yettwalin iman is d agellid deg unnar a hatan yesla i wayen urǧin yurǧa tameṭṭut a tesseɣli deg wazal is ayen akk t yerḥan d tasusmi yessusem sdat n tmeṭṭut a ur yufi ara ayen adas id yerr limmer kan tt iluqeb s uɛebbuḍ nni tesɛa iẓuran nni yuli iffan is neɣ ɣef uglan nni ines warraɣen
ur as yenni acemma daya i t yerḥan
d tasusmi nni ines i tiqebṛen d lɣiḍ ad tesbelɛeḍ ara k iqebṛen
mɛamar am yirgazen niḍen yumen d akken argaz yekka d nnig n tmeṭṭut acu netta yettbeggin it id ugar n wiyaḍ yettgallan s umtawa ger urgaz akked tmeṭṭut ttḥaraben fell as
netta yettḥarab ɣef wazal n urgaz d yusan nnig n tmeṭṭut d ttawil yesseqdac i lfayda s
ɣef waya ur yettkukru ara ad d yales i tsuret nni tilawin  irgazen kkan d nnig n tlawin s wayen i asesn yefka rrebbi yera ten nnig sent iwakken ad fken azal i tmeṭṭut
acḥal d tikkelt i d yules i tsuret a iwakken kan ad isers deg yirebbi s tameṭṭut d yerra sdat wallen is
nettat tenwa tamsalt tezdi tt d uragaz illeli ur numin s kra tettaf iman is sdat n winn yeɣran taddiyanit yumen yis s d anagi d akken leqran d tidet yefka tama ufella i urgaz
awal is  imi rebbi yessuli argaz nnig n tmeṭṭut ili kan akken yebɣa rrebbi ddaw tecḍaḍt n urgaz
s wakka tid d yefren mɛamar d tid yeɣran teddunt s tiḥerci d tid bɣan akk yirgazen ad fken azuɣer i lebɣi s imi d winn i d lebɣi n yilu
mi d terra s lemdad s tikkelax n mɛamar yuɣ lḥal dayen  icerrig yuzzel
akka i d mɛamar yetturar s iḥulfan n wiyaḍ iwakken ad yaweḍ ɣer lebɣi s aseqdec ines n leqran urǧin iwakken ad yekkes fad n tuzzuft urǧin yella d aɣbel ɣur s imi iswi is d lebɣi s kan
di tmetti isḥarsen ɣef tuzzuft am tmetti tazzayrit ulac uɣilif ma iseqdec akk ttawilat iwakken ad yaweḍ ɣer lebɣi s
s tmussni d yefren d yugem si yal aḥric d yiles is aẓidan  mɛamar yettruẓ asalu ɣer lebɣi s akken tebɣu tili teswiɛt imir dɣa iles is aɣezfan iseqdac it ɣef tfekka n tinn d yesseɣli ɣef yirrebi s
taxxamt i asen yettwanefken tezga d ɣer tama n ubduz ttra d yettalin seg uswir n wadda tuɣ tazeqqa terna tuɣac
mɛamar tulit id txennaqt mi yeldi tawwurt netta ur nuɣ tannumi i ttra mačči am jade d yekkren ɣer yiri n yillel tqubel ttra di temẓi s tedder yis s yid s
ihi yeqqim beṛṛa i texxamt yeḍfer jade s yixef n tiṭ mi d telha s wanfaḍ n tzeqqa teldi tiḍwiqin ikcem d ubeḥri tekkes aɣebbar ɣef yiruka tezwi usu
mɛamar ur d igir afus is di leḥsab is yeqqar wagi d leqdic n tlawin
s tikti a i as slemeden imezwura ines ma txedmeḍ leqdic n tmeṭṭut ad ak teɣli tirrugza
akka i d yekker di temẓi s seg imir yuɣal irewwel ɣef leqdic n uxxam yeḍfer ayen i as tenna yemma s i as yemmlan amek yebḍa leqdic di twacul leqdic n uxxam d umeslay i tmeṭṭut ma d aragz ad yazzel di berra ɣer uxeddim idrimen d wayen ilaqen i tmeddurt
zik akka yebḍa leqdic di twacult ma d tura tameṭṭut tuɣal tesɛa azref ɣer lxedma asewweq d wayen niḍen leqdic yuɣal ibeddel maca ɣer mɛamar mazal it akken
azal n ɛecrin n tedqiqin segmi teqdec jade idemmer mɛamar tawwurt yekcem taxxamt s tfednin yeḍleq i wanzaren is ad yesriḥ am uɣerda nni yettnadin ɣef ubruy n ufarmaj maca abeḥri yella i turet
d tizit i t id iqublen amzun d isardasen ttra d tizit dayen ur iḥemmel mɛamar mmi s n yemma s
jade tessen it teḍsa as tenna as lukan ad teẓreḍ ibeɛɛac nni iḍelqen ɣer tama n iqudas n waman dɣa dinn terfed d seg uqrab is asafar ineqqen tizit katal d asafar izaden nezzeh yezmer ad ineɣ ula d azger tṛuc taxxamt yis s mɛamar yerwel ɣer umnaṛ yettnezzih d s lebɛid tizit tebda tɣelli d igelfan
ayen urǧin tḥemmel it jade deg urgaz is d udem nni n uqcic n ccuq ur itet deg uḍebsi n wayeḍ ur itess di lkas n wayeḍ yettɣanfi ad yekcem s abduz uberrani siwa ma yunag yessucuf berdayen deg wass
tikli a ur stennum ara jade nettat yettwalin baba s yesseblaɛ ayen yellan anda ma yella assucef is tikkelt i wacḥal yettḍeqqir ccemma anda i as yehwa yesxerxuṛ s lǧehd almi ula d tizit ur tettqerrib ara imir a jade tfukk afraḍ n texxamt tessawel i urgaz is ad yekcem winna yessuden it ɣef lḥank is yenna as iḍ a ad kem xelsaɣ akken iwata mebla ma txemmem jade terra as d  xaṭi akken ur iwata ara lewhama n mɛamar di tririt a amek tameṭṭut is tebɣa ad taɛreḍ ayen urǧin tessen di tuzzuft ihi yessusem kan yeqqim di rrba maca yegmen ad yer lmeddad ɣer wayen akk d teqqar tmeṭṭut is
limer ahat d tinn iḥemmlen ad tezhu deg umeṭreḥ netta yenwa d ayen kan i as yesselmed i tessen deg uḥric a deg umeṭreḥ urǧin telli d tinn ifazzen tugi ad telmed ɣef ufus is netta yerran iman is d agellid n tuzzuft iḍ yezri s uzɣal d ttra d yettak umsismeḍ ur nteddu ara yemmuger iten id yiṭṭij n tṣebḥit
cwi kan yewweḍ d lawan anda ara sgunfun asgunfu ur sexraben ixeddamen n usensu lawan i deg ad gren tifekkiwin nsen deg waman ad ten ẓẓlen i yiṭṭij ad zuznen s ccnawi n yifrax
tanalt n tsebḥit ur telli akken tt bɣan maca d tinn yurǧan ayefki d asemmam lqahwa d tacninant yewwiten id yiwen uqeddac s twenza tekres
mɛamar ur t id yuli wawal yessen tikta iseddayen ixeddamen n uḥric n ddula učči d yiḍes wehmeɣ di tsusmi k i tenna tmeṭṭut is kečč icetkayen ɣef yal taɣawsa ur ak id yuli wawal mɛamar isers aḍad is imir ɣef yimi n tmeṭṭut is  limer ad am d isel uqeddac ur tferru ara susem tamuɣli s ters ddaymen ɣef uqeddac imi yessawel as ttxil k a mass aqeddac s yir tamuɣli d zzɛaf yuẓa d ɣer sen tzemreḍ ad aɣ d tawiḍ cwiṭ n latay ttxil k aqeddac yesseglef  mi ara d tasem ɣer usensu am wa ilaq ad tɛeggnem di tazwara dacu tebɣam  mɛamar d jade tečča ten tisewham ur rǧin tiririt am ta  d laɛǧeb yenna urgaz  aɛecciw am wa yerra t d lbaṛǧ maca dinn dinn yerra deg wawal yekcem deg udem n unecraḥ tanemmirt ik a mass yenna s yiles aẓidan mi d yewweḍ uqeddac s teṣfayt n latay jeɣmen latay nni s lferḥ
ɣer taggara tenna jade s uɛekki aɛrab iwakken ad yeddu ilaq as uɛekkaz mɛamar yeqqes it id akken wawal nni  acu tebɣiḍ lɣiḍ nni ines mgal tanalt mgal axeddam mgal taxxamt iteffeɣ d cwiṭ cwiṭ iwakken ur iwata yettuɣal ara d anezzeh i yixeddamen n usensu d nekk iwumi ilaq uɛekkaz d nekk i d tqesdeḍ limmer ad bruɣ i yiles iw ad aɣ ssuffɣen sya am yiḍan limmer d yewwi lḥal ad iyi tesnnemreḍ ɣef tsusmi w telha tagi tamuɣli tezga twehha ɣer uqeddac itezzin ɣer tama nsen mɛamar ibeddel awal s temɣawla ziɣ tesɛa lḥeq yemma m gma m baba m  jade ur tegzi dacu i ɣef d yettmeslay urgaz is izegren si zzɛaf aberkan ɣer teḍsa s wuglan  acu k yuɣen a mamu ad tesweḍ cwiṭ n waman ad teṭṭfeḍ abeḥri mi yeẓra aqeddac yuder yerra udem n zzɛaf  ur i yuɣ kra beddleɣ awal ɣef ddema n uqeddac i tezzin i tenneḍ da jade s leḥdaqa n tlawin iḥemmlen tegza imir d akken argaz is iqqaz deg s wawal is tessuter ad as isuref ad ak ggaleɣ ma d kečči d ɛniɣ s wawal nni ẓriɣ d akken tsusmeḍ iwakken kan ur aɣ sexraben ara aggur n tamment  ssneɣ k s tirrugza k d leḥdaqa k i swyes teṭṭfeḍ iman ik ɣef wayen twalaḍ n tkerkas d lexsas jade ur tebɣi ara ad ternu zzit i tmes
tebɣa ad tekkes ɣef wul n urgaz is  netta yerna d ɣer s yenna  ur d yewwi ara ad smeɣreɣ timsal mačči lexsas yellan ad suɣaɣ fell as
ad neḥmed s wayen nesɛa imi ur nezmir ara ad nessiweḍ ad nesɛu ayen akk nebɣa mačči d imexlal a i yi d yecqan neɣ d lqahwa nsen i iyi d yewwin ɣer da d iṭij d teftistt d yilel wigi lhan neɣ mɛamar rrezg is d abeddel n wudmawen seg unecraḥ ɣer timmuɣbent d wayen niḍen jade yenwan yeḍsa as d tsers afus is ɣef ufus n urgaz is tenna  hatan yuɣal d winn ḥemmleɣ akken t hemmleɣ  ulac fell as i yenna mɛamar  d ayen yeswehmen jade  dacu k yuɣen amek ulac fell as d acu i ak nniɣ aɛni mɛamar imir kan ibeddel udem yuli it id leḥcer ur iḥemmel ara anect a di tmeṭṭut is ackunṭeḍ agi i tesɛa deg yal awal amzun akken tettnadi ɣef ccwal ur tezmireḍ ara ad tebrud cwiṭ i wawal ad tefkeḍ lwi  nniɣ d ulac fell as sliɣ tenniḍ d tanemmirt dacu yellan deg s  akka i d mɛamar ad yeɣli s wawal iwakken ur yettak ara tagnit i wayeḍ
hatan yekker yerfed aqrab is
jade   anda akka ay aɛziz iw mɛamar s wurfan  ilaq ad nejbu ɣef teftistt neɣ xaṭi nruḥ d ɣef waya neɣ ala jade tekker yid s afus is deg ufus n urgaz is  d tidet nruḥ d daɣen ɣef waya mɛamar yessuli leḥsab niḍen i tririt n tmeṭṭut is mačči dayen i ɣef yebna ihi mačči ɣef yidra w kan i d tusa ula d taftist tecqa tt id jade di tqendurt nni ines tazeggaɣt d teglimt is tamellalt ters ɣef teftist am yitri yucaɛen ger wat yiqqera iberkanen iɛemren agni
timuɣliwin nsen fell as kan taksumt is tamellalt tseḍmaɛ agdud agi n yimesḥaf yeffuden iffan ɣef yiri n yillel
di tidet wigi ur d usin ɣer yiṭij neɣ ɣer waman i ten id yecqan d asirem ad fuǧǧent wallen nsen ɣef ccbaḥa tfekkiwin n tlawin limer ahat ad teɣli kra n yiwet deg tmeddict yundi yal yiwen deg sen mɛamar sdat n wayen iwala zun akken yeḥqer iman is netta tafekka s ur telli tinn tt id yeẓran yuɣal d ulac sdat n ccbaḥa n tmeṭṭut is
iwakken ad d ibeggen i wid yeẓẓan timuɣliwin nsen ɣef tfekka n jade yeddem afus is nettat iɣilen mazal it yerfa zun akken tefreḥ tsuden it ɣef teḥnakin ines
mɛamar imi lebɣi s yewweḍ it amennuɣ is yerbeḥ it
at iqerra iberkanen gzan d akken d netta kan i d agellid n jade
mɛamar ur nettawi ara zzhir d ccwal ur nḥemmel ara allen aṭas yeddem tameṭṭut is deg ufus yeserwel it akkin i wallen n yimesḥaf nni akkin i yimeṭṭi n llufanat akkin i ssuq ɛemren yilmeẓyen s tuɣac ur nesɛi sser
ṭṭfen tasga limmer ahat dinn ur llint wallen yesseblaɛen n wat iqerra iberkanen
s yixef n ṭit mɛamar yessakked ɣef yeffus d ẓelmeḍ ifuǧǧ ɣef yiwet snat tlata n trebbaɛ n yirgazen
wigi ur kmin ara timuɣliwin nsen dayen reṣṣant ɣef tfekka b jade yebran i tqendurt nni yefren tafekka s tafekka icebḥen nezzeh s taɣma s inejṛen akken tt yebɣa wul idmaren is iččaranen rnan ccbaḥa i tmeṭṭut yecban tislit n yilel
jade ur tegzi s wallen i d yersen fell as dagi aql aɣ weḥd neɣ nezmer ad nestaɛfu ad nfares i aɣ d yezzin
tamuɣli s tezzi ɣer waman ccbaḥa izegzawen n yilel d iɛuss udrar n ccenwa
akka i d nniya ur terra tamawt i wenect nni n wallen i as d yezzin allen nni n wid tḥuẓa lezzayer tanemlayt yerran aseqdec n ccbaḥa d awezɣi yerran ccbaḥa d lɛib
mɛamar yezgan yettneɣ yettneɣ d wiyaḍ yettneɣ di tikta neɣ ma ulac yettneɣ d yiman is yemmekta d ameslay nni i as tenna jade  xelles iyi akken ur ilaq ara icudd it ɣer wayen iwala imira taggara yeslul d tikti niḍen ɣef tmeṭṭut is limmer ahat d nneyya kan i tella mačči d tinn iḥemmlen zzhu n umeṭraḥ akken tt nwiɣ s wakka ad ithedden wul is iḥebbken s talɣa n tikta s ittembbiwilen d asteɛfu n urgaz yugaden ad yaf di tmeṭṭut yuɣ udem ur yessin ara
xas ma ur terri tamawt i wayen i as d yezzin ur yettak ara tagnit ad yefk lwi i umrar netta d yusan ad iɛeddi ussan n umerreḥ d tinn yebɣa wul is hhatan yuɣal i tɛessast seg uqṛab n jade yeddem d adlis ḥemmel sas n gerard villiers d ungal d yuɣ deg ubrid
yeẓẓel ɣef rmel tafekka s tqubel iṭṭij zun akken ur yegzi s kra iḍerrun d wayen i as d yezzin
ah acḥal imenna ad yili d malko awadem n wugal nni d target ad yuɣal am malko maca di lezzayer i cceḥa anecta mačči dayen isehlen
jade ɣer tama s tcennu tizlitt n warda teslufuy i tfekka s s zzit n mgal iṭṭij
cwiṭ akken tekker tendeh  waqila d lawan ad nekcem ddaw waman mɛamar s yixef n tiṭ is yezzin ɣef trebbaɛ d iɛussen tameṭṭut is iwala ayen urǧin yebna fell as kra llin ijeqmam nsen s teḍsa kra ɛussen d zun d iṣeggaden yiwen ameqqran gar asen zun akken yekkat deg ijji ṛmel mɛamar yeɛqel acu ixeddem yefhem d akken d tafekka n jade i ssaɣen deg s times
jade mi terra lmeddad is i tmeɣra gan yilmeẓyen nni s teḍsa tsuter di mɛamar ad asen tefk cwiṭ deg waman d zzit nni teḍla ɣef tfekka s
 berka tikellax d turart i tturaren yenna mɛamar ur as yessefhem ara dacu n turart itturaren
taftist ččur ent at iqeṛṛa iberkanen mɛamar yewḥel deg umennuɣ ger tikta as d iḥulfan is lebɣi s d lebɣi n tmeṭṭut is amek ara yexdem ad iserreḥ i ṭṭbel ad yeddu di lebɣi n tmeṭṭut is neɣ ad yenneɣ d tmuɣliwin n yilmeẓyen d iɛussen tameṭṭut s tsuqas n wallen nsen ttxillek iyya d a yaɛziz iw ddu d yid i i tsuɣ jade mɛamar ur yebɣi ad yerr lwelha n at iqeṛṛa iberkanen  fiḥel ma tsuɣeḍ jade tɛawed tsuɣ  iyya d a yaɛziz iw mɛamar inneḥcam iger aqeṛṛu s deg waman yeččur d imi s d aman tkefel it id tusut am unaddal yeɛyan  ttxil m ur ten senkikiz ara wigi d ilmeẓyen d imesḥaf ifuden tafekka n tmeṭṭut iwakken ad isiweḍ anza akken iwata ikemmel  nekk aqli ferḥaɣ yis m maca wigi tettwaliḍ akka zzin d ssya w ssya d imesḥaf icedhan ccbaḥa d imeẓyen d tecqa tfekka n tmeṭṭut d wid urǧin ddren tayri ur ssinen dacu d tuzzuft nekk lebɣi w ad anesgunfu kra n wussan a an nfares iṭṭij d waman abeḥri d tili fiḥel ma nsenkukez iten tanalt n tsebḥit ur telli akken tt bɣan maca d tinn yurjan ayefki d asemmam lqaḥwa d tacninant yewwi ten id yiwen uqeddac s twenza tekres
mɛamar ur t id yuli wawal yessen tikta iseddayen ixeddamen n waḥric n ddula  učči d yiḍes wahmaɣ di tsusmi k i tenna tmeṭṭut is kečč icetkayen ɣef yal taɣawsa ur ak id yuli wawal mɛamar issers aḍad is imir ɣef yimi n tmeṭṭut is  susem limer ad am d isel uqeddac ur tferru ara tamuɣli s tres daymen ɣef uqeddac imi yesawel as  ttxil k a mass aqeddac s yir tamuɣli d zɛaf yuẓa d ɣer sen tzemreḍ aɣ d tawiḍ cwiṭ n tay ttxil k aqeddac yesseglef  mi ara d asem ɣer usensu am a ilaq ad tɛeggnem di tazwara dacu tebɣam  mɛamar d jade čča t sen tisewham ur arjin tiririt am ta  d leɛǧeb yenna urgaz  aɛecciw am a yerra t d lbaṛǧ maca dinn dinn yerra deg wawal yekcem deg udem n unecraḥ  tanemmirt ik a mass yenna s yiles aẓidan mi d yewweḍ uqeddac s teṣfayt n tay jeɣmen tay nni s lferḥ
ɣer taggara tenna jade s uɛekki aɛrab iwakken ad yeddu akken iwata ilaq as uɛekkaz mɛamar yeqqs it id wawal nni  acu tebɣiḍ lɣiḍ nni ines mgal tanalt mgal axeddam mgal taxxamt iteffeɣ d cwiṭ cwiṭ iwakken ur yettuɣal ara d anezzeh i yixeddamen n usensu d nekk i wumi ilaq uɛekkaz d nekk i d tqasdeḍ limmer ad bruɣ yiles iw ad aɣ ssufɣen ssya am yiḍan limmer d yewwi ad it snnmreḍ ɣef tsusmi w telha tagi tamuɣli tezga twehha ɣer uqeddac itezzin ɣer tama nsen mɛamar ibeddel awal s temɣawla ziɣ tesɛa lḥaq yemm am gma m baba m  jade ur tegzi dacu i ɣef d yettmeslay urgaz is izegren si zɛaf aberkan ɣer taḍsa s wuglan  acu k yuɣen a mamu ad tesweḍ cwiṭ n waman ad tteṭṭfeḍ abeḥri mi yeẓra aqeddac yuder yerra udem n zɛaf  ur i yuɣ kra beddleɣ awal ɣef ddema n uqeddac i tezzin i tenneḍ da jade s leḥdaqa n tlawin iḥemmlen tegza imir d akken argaz is iqqaz deg s wawal is tsuter ad as isuref  ad ak ggaleɣ ma d kečči d aɛniɣ s wawal nni ẓriɣ d akken tsusmeḍ iwakken kan ur aɣ sexraben ara aggur n tamment  sneɣ k s tirrugza k d leḥdaqa k is teṭṭfeḍ iman ik ɣef wayen twalaḍ n tikkerkas d lixṣaṣ jade ur tebɣa ara ad ternu zzit i tmes
tebɣa ad tekkes ɣef wul n urgaz is  netta yerna d ɣer s yenna  ur d yewwi ara ad smaṛaɣ timsal mačči lixṣaṣ yellan ad suɣaɣ fell as
anaḥmed s wayen nesɛa imi ur nezmir ara ad nsiweḍ anesɛu ayen akk nebɣa mačči d imexlal a id yecqan neɣ d lqahwa nsen iyi dyewwin ɣer da d iṭṭij d teftist d yillel wigi lhan neɣ mɛamar yerra d lmeddad is d texxamt n usensu d akken ur icawer ara tameṭṭut is ɣef rray nni yeddem ad kecmen s asensu
maca mɛamar ur yelli d winn ad isenquqel tikta s abgagagagaga sdat lemri iwakken ad iqeqer tikta ur as nehwi akken yelmed ɣer jedd is
mi d yeqqim ɣef yiri n umeṭreḥ ɣer tama n tmeṭṭut is i as d yezzin s waɛrur tekcem it id tikti d akken terfa fell as iwakken ad yekkes ccek yenna as  aɛni terfiḍ fell i jade tqubel it id s wudem aserwal d yuɣ di ssuq ger yifassen is  ayen ara rfuɣ ad tettwaliḍ d akken d aserwal iki ttxiḍiɣ mɛamar zun akken ireḍeb d wul is ɣef teslit yerran di ṭṭerf amerreḥ n waggur n tament iwakken ad telhu s iceṭṭiḍen n urgaz is
akka i d tameṭṭut d tidet d tameṭṭut d wawal iwaken ad yerr talast i yiḥulfan is ibeddel awal am wakken yessen ad ibeddel  ass a d taggara n ddurt d imi yugget lɣaci azekka ur yettili umsikked ur yettili umesḥaf awal izzuzen imeẓẓaɣ is imir ger wallen is deg ungal is d tmucuha n sas
jade yellan tessucuf terra as d  nekk ur d cliɛeɣ di tmuɣli n wiyaḍ limmer ad ɛasseɣ aya d waya tudert iw ad tuɣal d ugur idir kan anef i wayḍ ad heḍren mačči d tikkelt tamezwarut i deg jade tzzuzen mɛamar s umeslay is  idir anef i wiyaḍ ad heḍren d ameslay ur yettaf deg wacḥal n yidlisen yeqqar tameṭṭu is am yemma s ul d nettat tesɛa akka inzan iwulmen i yal taswiɛt i yal tagnit
nettat urǧin tekcem s aɣerbaz tamedyazt is tezzuzun s ccbaḥa s
amedya n yemma s d awekked d akken tameṭṭut yezzuzen s wawal tettlal d akken yis s ayend niḍen d timerna
d ayen yufa ula ɣer jade
yal mi ara tt id yesseḍs ad as tini  kečč wehd k taḍsa k tif akk tiyaḍ netta am uyaẓiḍ bu uǧaǧur ger tyuẓaḍ ad as d yerr  d mmi s n yemma a tinnat d tamsalt n yidim di tazwara jade tettwali anect a deg urgaz is d asemɣar maca seg mi tessen yemma s tefka lḥaq i mɛamer tufa ɣer yemma s ayen tufa ɣer urgaz is neɣ ugar tayemmat terna as i teḍsa laɛqel iṛeznen ayen ixuṣṣen i mmi s maca teqbel it akken yella tettɛenni di rebbi ad as t yeḥrez imi ur yeṭṭafar tilawin ur itess mačči am baba s
ur tegzi ara d akken winn tuɣ yezmer ad yesber i kulec siwa i tlawin
xas ma tugi ad d terr ger wallen is tikti n zzwaǧ am win n baba s d yemma s maca tikwal taḍsa n mɛamar tesmektay as d tinn n baba s ur teẓri ayɣer deg tzeqqa n usečči n usensu teɣli d tsusmi d mɛamar d jade sersen isuraf nsen imezwura ɣef tɣerɣart
zzhir nni d ṣṣut n tjeniwiyin d tjeɣlin yeggugem ɣef tikkelt
zun akken d kra n yimeshaniyen i d ikecmen ɣer tzeqqa
d lawan imensi imensi yufan akken t urǧan kra n wafriwen izegzawen aksum yesreḍ agazu n tẓurin 
islan a imaynuten d yusan ad sɛeddin aggur n tamment yuɣal asen d aggur n terẓeg
allen wehhant ɣer jade s ccbaḥa s tɣeḍel d ilsawen n wat iqerra iberkanen
di leḥris a n wallen yeẓẓan ɣef tfekka n tmeṭṭut is d imensi ur nesɛi lbenna mɛamar iḥulfa i tɛebbuḍt is tettnekmac
jade mi tfuǧǧ ɣef ubeɛɛuc yuli agazu nni n waḍil tergagi ṣṣura s s tmuɣli n sin yislan zun akken msefhamen kkren ɣef yiwen ubrid ddmen iḍaṛṛen nsen ɣef tikkelt ffɣen d seg tzeqqa taberkant yerran imensi d arẓagan ffɣen d ur ččin ma d at iqeṛṛa iberkanen seččen allen nsen s tmuɣli di ccbaḥa n jade ɣef yiri n teftist sin n yislan afus deg ufus zun d imarayen yenna mɛamar ayen zun d imarayen yerna d tidet i as d terra jade tanfalit ɣef wudem is n tinn iḥemmlen s tidet n tinn ibeggsen iwakken ad ttseḥbiber ɣef wayen swayes tumen s tidet
ɣur jade aɛekki ulac it di tayri winn iḥemmlen seg wul ul ur yezmir i tkerkas telmed d akken yal aɛekki yesɛa cwiṭ n tidet d mɛamer i as islemden anect a tidet tettwanna s teḍsa i as yeqqar yal tikkelt
seg imir yal ma yaɛreḍ urgaz is ad iɛekki fell as ad as d teɣli s wawal is mi ara as yini  d taḍsa kan nettat tessen ad as d lqef ameslay  ula deg uɛekki tella tidet tiziri tuɣ d taftist ilel yezzuzun s ṣṣut n lemwaji sin yislan zun akken deg usaru n tayri i ddren jade tamarayt tinn iḥemmlen tugniwin a ul is yeǧǧuǧeg iḥulfan is fsan i tafat d ttakent wallen n winn tḥemmel  tanemmirt ik a yaneglus iw a winn ḥemmleɣ ɣef tagnit a urǧin ssermeɣ ad tt idireɣ
ah limmer nezmir ad nesɛeddi iḍ dagi ɣer yiri n yilel ad aɣ zzuzen ccnawi n waman imir dɣa tkefel d tusut ɣer tama nsen
tesliḍ i tusut n waman neɣ ala yenna mɛamar i tmeṭṭut is
d tusut n yiwen seg n wid yeẓẓlen ɣef yijdi wid yessaramen ad yecceḍ ubrid i kra n tfekka winn ur nberru i ṭṭbel deg waman yiwen seg wid yeckunṭḍen ula deg yiḍ iwakken ad kksen fad i lebɣi nsen hatan ɣer tama nsen kan i yeẓẓel tamuɣli s iban twehha d ɣer sen xas ma d iḍ
iḍ bɣan sin yislan ad yili d arumunti yuɣal di ccek imi anda llan at iqeṛṛa iberkanen ala tebrek ara d yeɣlin
imir dɣa sin yislan refden iman nsen ad kecmen ɣer usensu imi d winn kan i d amḍiq anda zermren ad fren i wallen n yixfawen iberkanen
iḍes nsen n sin yimarayen ur yerkid ara mɛamar deg yiwet n targit d yir targit iwala jade zzuɣren tt wat iqerra iberkanen sin tellfen deg yidmaren is sin niḍen deg yiffan is
zzuɣren tt ɣer tlemmast n yilel aman ččuren d imi s
yesla i kra deg sen ttsuɣun as d  iyya d ad ad n tawiḍ tameṭṭut ik ma d argaz i telliḍ s usmiɛged i d yuki mɛamar yules as d ula i cchada iwakken ad yekkes anezgum  ala mačči d nekk nekk ad nɣeɣ iman iw wala ad yettwarkeḍ nnif iw mɛamar yessen tameṭṭut is akken tebɣu tili tayri i ten yezdin jade ad as tḥulfu i umeslay a amek ad tenɣeḍ iman ik ɣef nnif ik  mačči i nekk  nekk yumnen s tayri yellan gar aneɣ ziɣ d tikerkas mɛamar iheyya iman is icebbeḥ yelsa akken iḥemmel xas ma taɛebbuḍt is teffeɣ d acemma berra lqedd is maca yettaf d tawwurt i yal lɛib yellan deg s yeqqar ma yella yeṭṭuqet si lqella n leqdic anaddal tayri d jade ad t terr d aserdun ad yuɣal annect ilat seg wayen akk ara as d ttnawal  tasaɛet d h  yedduqes d mi iwala akud anda yewweḍ  lmenddad is ɣer učči ur ihemmel ara ad as tɛeddi tanalt am yiqeddacen n usensu ur nḥemmel ara araǧu  ihi dɣa imir iruḥ ad yessuter di jade ad tbellez deg ucebbeḥ ines
d asuɣu n tmeṭṭut is i t id iqublen  ay ul iw iyya d ad twaliḍ   yuzzel ɣer tzeqqa n tarda yufan jade tcebbeḥ akken iḥemmel ḥmimuc yuɣ udem is tqubel it d s yifassen is tin izeggaɣen winn ur yefhim kra isuden tibuxas is am wakken d aya i tessuter deg s
mi d yerfed aqqeru s iwala acmumeḥ ur yefhim ara ɣef wudem n tɛezzult is  muqel akken ilaq ulac d acu i tferzeḍ  imir yendekwal d s uzeggaɣ yeɣman ifassen jade  d tezweɣ imalen ɣer uččini
ayen annect a n lḥess ɣef lḥenni  lmeddad is ɣer učči d iqeddacen ur nḥemmel araǧu yezwar yenna as  teḍliḍ lḥenni   thuzz aqerru s tenna  aha  ad ak gallaɣ ur tesɛiḍ lḥenni i ḍliɣ  d ayen twalaḍ s wallen ik yak ur nemsefraq ara teɣzi n wass  tesraḥ tibuxas is tenna  fiḥel awal d rriḥa n lḥenni yerna d winn yelhan  ameslay a yessewhem mɛamar ukalen idammen deg yiẓuran is netta d yugmen asugen is seg yidlisen d yisura n wartilawt  ma ur yelli d nettat i yeḍlan lḥenni s yiman is ihi ad yili ibaḍniyen i d yerzan ɣer s   mɛamar iḥemmel tugniwin am tigi  iḥemmel ad iger targagayt deg wul is
di temẓi s netta d umeddakkel is ḥemmlen ad ddukklen ɣer temḍelt ad kerḍen i leṣwar i as d yezzin ttmagaren targagayt amzun akken yetturar deg usaru n drakula
yettmektay d  lfal  tthheyin degmi ara mmagren tuɣalin n baba s s axxam
mi ara d yeɣli yiḍ mi ara xsint akk teftilin ad slen i waman ttqudduren d wakraḍ n taɛeccet am winn yettheyyin iman is i tẓallit imir yemma s ad tessiɣ taftilt ad twali argaz is
di tidet leswat nni imi slan d wid n urgaz d yewḍen s axxam ur yelli d lfal i yeffɣen ur yelli d ayen niḍen
yiwet n tikkelt i yesteqsa mɛamar ma yella ulac tiftilin ma yezmer  lfal  ad yeffeɣ tiririt n yemma s  siwa rebbi i yeẓran  tettelli tiwwura ad yeḍru wayen yellan  mɛamar deg usugen ines yettḥeqqen d akken tanudda n baba s tella d tidet  yumen s tikti nni d akken tudert n yimdanen d tasuddest n tilawt d wayen izeggren i tilawt winn inudan fell as ad tt yaf  asergigi yeserggagay iman is mɛamar d ttawil ad yeffeɣ i tuddert n yal ass urǧin yenna i tmeṭṭut is leḥmala iḥemmel ayen izeggren i tilawt
isteqsa jade  ma mačči d kem anwa ihi   ur yebɣi ara ad as immel d akken icukket deg yibaḍniyen d nutni i d as iḍlan lḥenni deg yiḍ ur iḥemmel ara ad imcaqcaq yid s ɣef temsal am tigi limmer ahat ad as tini kečč d amexlul neɣ d amaggad  jade yessewhem itt lḥenni yeḍlan ɣef tbuxas is tiktiwin is ruḥent ɣer leǧnun imi d ayen ijerrden di leqran i teɣra s telqayt deg yixef ɣer yixef ma d ayen niḍen ur tumin ara yis s
temmekta d ayen i as tenna yemma s ɣef tid d yettakin s lḥenni ɣef yifasssen  d zzher i sɛant d aɛeggen n lmalaykat fernent t ger tiyaḍ ad ilint d tislatin nsen di lǧennet  tikti a tesduqqes itt id  maca teqqar yemma s tettamen s tmucuha n tlawin yettganin ticraḍ d asirem ad yas urgaz ara yessuffɣen tameṭṭut yeqqim deg uxxam neɣ d asnulfu n urgaz d yusan akkin i tilawt ad yawi tameṭṭut
 lmalaykat ticraḍ n lǧennet zzwaǧ d winn d yusan akkin i tilawt limmer ad as iniɣ annect a i mɛamar ad yemmet s lxuf neɣ ad yerwel ad yennejli  i tenna jade gar as d yiman is
teddem rray ad as tini cwiṭ deg wayen teẓra ayen kan ara t yeswehmen mačči ayen ara t yessaggden
 teẓriḍ ay uli w kra n tlawin qqarent d akken tinn d yukin s lḥenni deg yifassen d aɛeggen n lǧennet kra niḍen qqarent d tanefsit n tmettut i yettaǧǧan tezweɣ ad taɣ tibuxas n tmeṭṭut  tecraḥ s umeslay a ahat tumen yis s
mɛamar ur yettuqenneɛ ara xas ma yella tessewhem it jade s ucuddu tcudd tamsalt ɣer tussna n freud yenwa tessen freud deg yisem kan taggara tesqdac it am wakken ur yerǧi
tagnit ur tettunefk i uqessar tadyant n lḥenni qessiḥet aɣbel n mɛamar d tuddert nsen netta d jade izeggren akkin i tilawt d tirza n yibaḍniyen
imeslayen n tmeṭṭut is banen as d am wakken tḥeqqen yis sen
 ah ya ssimra  yella kra n winn i as yeḍlan lḥenni nettat ad d tettmeslay ɣef ticraḍ n lǧennet amzun akken d lmalaykat neɣ ɣef tnefsit zun d freud  
ihi yella yiwen n ttawil swyes ara ẓren ansi d yekka lḥenni a siwa ccix yeɣran di tbaḍnit i izemren aɣ d yemmel  i yenna i tmeṭṭut is
ad nessuter di tlawin nni ixeddmen deg umaggar n usensu nutenti s wudmawen nsent n tgezzanin ad ilint ssnent akk lecyax d tgezzanin n temnaḍt a lmenddad n jade yewwi t lḥenni yellan ɣef yifassen is ur tefki azal i wayen yettqejjim urgaz is deg tlawin iqeddcen deg usensu
mi wwḍen ɣer sdat n tzeqqa n usečči ufan tawwurt temdel mɛamar yetti wudem is akud d h  i yenna i yiwen seg iqeddacen n tzeqqa s wudem is ikemcen d cclaɣem is zuren yerra as d xaṭi a si muḥammed mačči d h hattan d h zegged akud ik cwiṭ n tsusmi azal ad isiben s tririt is sdat n sin yislan yerna ismendef ayeddic nekkni dag i akud d akud nteddu am sswis  ahat akud nneɣ yemgarad d wakud n yisensuyen niḍen d tidet aqeddac yecreh s waya idegger tawwurt n tzeqqa yessureg d ayefki isenned akken yebɣa ad t isew
aya ɣef tiṭ n sin yislan mɛamar ineqqlab wudem is isuɣ akken ur yessin bu uqarruy aberkan  yiwen am wagi tura  jade s tmuɣli s ḥninen twehha as s teḥdert n uɣrum ur ggar aɣbel a mɛamar ax d yemma k i aɣ t id isewwen i nekkni ɣef ddemma  mɛamar yemmekta d yemma s yeffeẓ snat n tḥedrin ɣef tikkelt tidet ttif wagi ula amɛic nsen yessaḍanen  deg umagar n usensu sin yislan ruḥen qbala ɣer yiwet n temsiwt d tamellalt tban d am wakken taɛya uggaden ad ten tegdel
d nettat i d ineṭqen d tamezwarut  acu i zemreɣ ad awen t xedmeɣ  taɣuct tabaḥt n temsiwt ur neddi d tfekka s tessewhem mɛamar yezzzi ɣer jade yettecmumuḥen azul a massa ur ẓriɣ ara ansi ara d bduɣ  si tazwara a massa tiririt is tefka afud i jade   wali ifassen is ɣman d lḥenni yerna ur teḍliɣ ara tamsiwt tefrez aṭas tibuxas n jade am tinn yessnen lḥenni   hu d lḥenni igerrzen  waqila ur iyi id tefhimeḍ ara ṭṭseɣ  tasebḥit ufiɣ d iffasen iw ɣman d lḥenni mačči d ayen yessewhamen   ur uwhimaɣ ara ttalsen iyi d ɣef waya qqaren d d zzher tinn d yeffeɣ d ticraḍ n lǧennet mɛamar iɣawel yenna  ur d yecliɛ ara ma d ticraḍ n lǧennet maca anwa i as t yeḍlan   qqaren d d lmalayek i t iḍellun ɣef yifassen n tinn yefren ma tebɣiḍ tameṭṭut ik tettwafren  ɣef yimeslayen a mɛamar iḥulfa i tgerjumt is tergel tamsiwt a twekked as d ayen icuket   ih ayen  ayen d nettat  tamsiwt zun tedduqes d twehha ɣer jade   mass d tameṭṭut ik tecbeḥ tecbeḥ nezzeh twala udem n mɛamar yeḥcer yuɣal d aberkan  s uɛekki terna a   tɣileḍ d yiwet am nekk nekk ar yefren  yessen ad yefren tameṭṭtut i as yehwan  jade teɣra d tismin deg yimeslayen n temsiwt imi d nettat i yettwafernen ma d mɛamar yeččur wul is   acu  yefren tameṭṭtut iw  tagi telha  jade tḥulfa s urgaz is ad yeṭṭerḍeq   ur umineɣ ara ayen akka ar ad qqareḍ d nekk ara yefren lmalayek  ur yezmir ara ad yili d lamlayek lmalykat ur xeddment ara di tigi ur fernen ara tid izewǧen tidet ahat d cciṭan  jade tekukra cwiṭ mi d temmekta imeslayen n yemma s am tinn yebɣan ad as d slen ibaḍniyen i as yeḍlan lḥenni s taɣuct hrawen   ur yezmir ḥedd ad iyi bḍu d urgaz iw  cciṭan xas kan ad ibaɛed  mɛamar yecreh s yimeslayen n jade ula d taɣect is tserreḥ
yessuter di temsiwt   ur tessineḍ ara kra n i izemren aɣ d yessefhem tadyant a  kra n ccix neɣ tgezzant winn yebɣu yili  awal ɣezzif gar sen mɛamar lebɣi s ad yefhem timsal imi d ayen izeggren i tilawt siwa ccix neɣ tagezzant ay izemren ad afen tifrat   ilaq ad ḥsuɣ d acut waya  limmer ahat nezmer ad nerwel i wayen yugaren aya  tamsiwt s rrzana ameslay ḥlawen   ssneɣ yiwen n ccix iḥedqen nezzeh yessen i tigi yezmer ad yaf tifrat i yal tawaɣit ma tebɣam ad awen d fkkeɣ tansa s  cwiṭ n tsusmi s taɣect tareqqaqt   ma ad terǧum ad d fakkeɣ lxedma ad dduklaɣ yid wen fiḥel awal s tmuɣliwin nsen yemyagaren mɛamar d jade myussanen acḥal aya bedden ɣef yiwen n rray   yirbaḥ ɣef acḥal ara tekfuḍ lxedma   ɣef h i as d terra temsiwt n umaggar am tinn yuɣen tannumi di tirza ɣer lecyax ula d jade teɛqel aya deg yimeslayen n temsiwt tsakked tameṭṭut nni s tmulɣli am tinn ara yinin lettkal fell am d kem kan i d leslak kem yeddan d lecyax tessneḍ iberdan yettawin ɣer sen deg unadi inem ɣef urgaz tettraǧuḍ acḥal aya
lebɣi n jade ad zewgent akk tlawin ad afen t irgazen mennant di tudert nsnt ad icbiḥent am tsekkrin
cwiṭ n ssber kan  ayen urǧant ad d yas
a winn yufan imdanen merra ad ferḥen ad idiren di rrezg akken tella nettat ulac i yifen tayri tudert mebla tayri ur tesɛi azal
d asirem n jade ad idiren akka wid i as d yezzin di talwit d leḥmala
tameddit n wass ɣef ssetta sin yislan akked temsiwt ddmen abrid ɣer zeralda anda yella ccix yeɣran tbaḍanit yesɛan tamussni ur nelli n wiyaḍ
abrid yekker yeččur d tisrafin takerrust taqdimt tetteddu s tmara ur tezmir i dderk
jade tessaɣ tasfift n warda d tizzlit nni i tḥemmel  fi yum wa lila  ger yiḍ d wass i d teṭṭafar s taɣect is tareqqaqt deffir s tamsiwt tedda d yid s tcennu
tameẓẓuɣt n jade ɣer taɣect n temsiwt xas ma ẓran as taɣect is d tinn ḥlawen tinn n temsiwt tugar it
 aya acḥal tgerrez taɣect im  urǧin sliɣ i tiɣwist yecban tagi   usan as d ɣef lebqi s i temsiwt udem is yecmumeḥ s wawalen iẓidanen n jade tinn dɣa terna tesseḥma as abendeyer  teǧǧeɣ ula d argaz is ad yeddu yid s ad salin di ccan n temsiwt   tesliḍ akka i d taɣect   mɛamar tilawt ɣer lmalaykat d leǧnun  d tidetd ayen yellan warda yefka s rebbi taɣect igerrzen 
jade ur terǧi ara tiririt am ta sɣur mɛamar  mačči ɣer warda ɣef i d meslayaɣ ɣef tnebgiwt nneɣ akka ala icennun   mɛamaar ur yefki azal i ccnawi n temsebridt  ah ɣef massa i d temmeslayeḍ  tidet tesɛa taɣect taḥlawant tcennu akken iwulem  tgerrez    anwa aɣerbaz i deg tlemdeḍ   tamsiwt yetteklen s wayen tesɛa  deg uɣerbaz n tudert a mass   abrid yettkemmil tikli s leḥder iɛekkiren deg ubrid ur sunefken ara i tkerrsut ad teddu s lebɣi s mɛamar iruḥ di ṣṣruf lmeddad is hatan ger tilawt d tedyant n lḥenni tadyant i t yeswehmen aṭas maca di sya ɣer da ad yefk tiṭ is ɣer tnebgiwt iten d yewwin ɣer winn ahat ad d yefrun lbaḍna n lḥenni n yiḍ  ger jade d temsiwt ameslay iṭuqqet yal yiwet tettaɛraḍ ad teg azal i yiman is ula s zzux
jade tules as d timucuha n tmeẓi tid tedder ger yimawlan is tid tesla ɣer wiyaḍ tḥemmel nezzeh ad d tales i wayen tesla ɣer temɣarin wissen ahat tamsiwt ad tefk afud ad d teddu ɣer yidi s neɣ teḍmeɛ deg s ad tzux yis s ɣer ccix  mɛamar si tama s di sya ɣer da ad d yebru i umeslay iwakken ad d ibeggen tamussni is tussna s tinn yelmed deg uɣerbaz neɣ tinn d yelmed deg tudert
tikwal yettnadi ad yefk lḥaq i yiman is tikwal lebɣ is ad yelmed kan seg tiktiwin n tlawin
di tidet mɛamar iḥemmel ad isel i umeslay n tlawin xas ma tikwal yeqqar  tilawin ḥemmlen t kan ɛemrent ssuq    ččurent d awal lmeɛna ulac  
yettsennid ɣer wayen d yelmed di tɣuriyin ines idlisen n tmucuha n lerwaḥ ibaḍniyen d tedyanin yeffɣen i tilawt i wumi i iḥemmel ad isel neɣ ad tent iɣer
tikwal itecceḍ yiles is tadyant taneggarut ass n tmeɣra s mi yeẓra nassima weltma s n jade telsa taqenddurt yeṭɛen ɣef tfekka s tbeggen d iffan is akken ilaq mɛamar ur yeṭṭif iles is   tgerrrez tandeffirt n nassima  d ayen ibanen d   d tzeqqa tawacult ur tefhim kra yemma s n jade testeqsa t   ɣef tkerrust nneɣ i d theddreḍ  nassima d tilemẓit n n yiseggasen tenneḥcam tsers ifassen is ɣer deffir ad teffer tandeffirt is  jade teḥweṣ it  ɣef nassima nneɣ i d ttettmeslateḍ  ur tessetḥaḍ ara   mɛamar akken i yuɣ tannumi ad isenser iman is di teswiɛin am tigi   ala d nassim niḍen    yah d nassima niḍen tagi telha   azgen n tsaɛet n tikli mɛamar d tlawin d yeddan yid s wwḍen ɣer sdat n yiwen uxxam d ǧǧan ifransisen yezga d ɣef tewwurt n zeralda deg yiwet n tezniqt tuḍyiqt
d axxam yettwaḥadren tiḍwiqin ines sebɣen t s uzeggaɣ udem is afransis mazal it  mebla ccek ad ilin d ifransisen yeddan d yizzayriyen i mazal zedɣen t  ad ilin d imeddukal n temsiwt n umagar deg usensu  igerrez seḥbibren ɣef tzeqqa akken ilaq  tamsiwt deg uzniq  aqli aken ttraǧuɣ  mɛamar yekres tawenza s imuqel tameṭṭu is  tebɣiḍ ad neddu yid m  tamsiwt s teḍsa d uɛekki  mačči d nekk ar ad iẓuren ccix deg umur nwen   sin yislan imir ṣṣuben d ddan deffir n temsiwt
mɛamar iwakken ad yesfeḍ tuccḍa ines yebra d i umeslay s uɛekki d taḍsa  ass a lecyax kesben ixammedn n yimarkantiyen imarkantiyen kesben ixammen n lecyax  wali tura  tamsiwt tleqfa s awal  mazal ur teẓriḍ kra   receptionniste d yiwt n temɣart tban d tinn izdeɣ zzux tsuɣ mi d tanmugart s lferḥ  ɛalǧiya d kem a yell i ferḥaɣ yis m ansuf yis wen  mɛamar yeḍsa tt id  ɛalǧiya akken id isem ɣef waya ur tezwiǧ ara  taɛreḍ isem n lynda lina runeyda  ma ur twala ara irgazen ttemgaḥazen sdat n tewwurt n uxxam nsen   jade iruḥ lmenddad is ɣer tmeṭṭut iten id iqublen timelsit telsa taḥramt is tazegzawt d ticraḍ nni ɣef udem is rnant as azal d leqdar ɣer s
tesmekta tt id s tallit niḍen  tallit nni i deg amdan ibedd ɣer gma s imir mazal ur d nulfan ara wat iqerray iberkanen  tariḥt n lebxur tuɣ yal tiɣmert deg tzeqqa n ccix  mektaɣ d uḍan n lmulud di temẓiw  i tenna jade i mɛamar mi d tres tariḥt nni ɣef tanzarin is netta yerra as d  ih zik nni d ussan yelhan  jade am akken ur as yeɛǧib ara  tura imi nezweǧ uɣalen d yir wussan neɣ  d aya i tebɣiḍ ad d tiniḍ  tameṭṭut ten id iqublen tuɣal d ɣer sen tedda yid sen ɣer yiwet n tzeqqa yellan ɣer tama n tebḥirt s taɣect rxayen tessuter deg sen  acu iken id yewwin ma ulac uɣilif a teddem ameslay  tameddakelt iw jade mi d tekker tafrara n wass tufa d lḥenni yeḍla ɣef yifassen is i tt iswehmen nettat d urgaz is
bɣan ad ẓren d acu i d lmeɛna s  terna tkemmel ameslay am wakken ulac sin nni taɛna temsalt  kukran ad yili ahat d kra n ubaḍni i d yerzan ɣer s ad tt yexḍeb
 taṭṭucin ttecruruqe t tefern d imeslayen is zun akken d tadyant is nettat  ihi ɣef waya nusa d ad nẓer sidi limmer ahat aɣ d yefk tifrat
 lḥaǧa tefka tameẓẓuɣt i ɛalǧiya tiṭ is ɣef sin yislan tefrez deg sen tuggdi  fiḥel tuggdi a tarwa sidi ulac aṭan i wumi ur yesɛi ddwa
 iẓri s iwehha ɣef tfekka n jade d yiffan is uffayen  tteklet aql aken ger yifassen n sidi ccix iburek rebbi cwiṭ akka ad dduɣ yid wen ɣer s   tamɣart truḥ teǧǧa d deffir s rriḥa teɛqel imir kan jade iḥemmlen rrwayeḥ d rriḥa taburxist n yimeɣban ta
ɛalǧiya am tinn yebɣan ad tzux s sidi s tuẓ ɣer sin yislan  twalam acḥal n zziyaṛ  lḥaǧa tewwi aɣ d ɣer da iwakken ger sin zziyar ad teldi tawwurt n sidi lḥaǧ gerec
 jade yesduqqes itt id yisem n ccix  gerec  acu t yisem agi ad isemmeḥ rebbi ur yesɛi anamek   ameslay a yewwet deg ul n mɛamar netta yettaken azal i yinumak n yismawen d yizamulen nsen
 tebɣiḍ ahat ad as semmin ḥbak  xarsum isem iw yesɛa anamek   d tirit tusridt i umeslay n jade yerna ikemmel  nekk ufiɣ t yelha yesɛa talɣa taẓawant jade tessen aragaz is ugar i tessen iman is teḥsa aɣejjem i tqejjem deg yisem n ccix yusa as d ɣef wul
seg tzeqqa nni i deg qqimen zemren ad ẓren zziyaṛ yettɛeddayen wa deffir n wa ɣer tesga n lḥaǧ gerec
ɛalǧiya iserreh yiles is deg umeslay ɣef yimdanen d tedyanin ttidiren yal ass
tewwi d s lbaḍna n yal yiwen yellan deg uxxam n ccix
taxemrit inna d yeffɣen ɣer ccix d tameṭṭut n lkumisir n yimsulta argaz is iɛawed zzwaǧ d tlemẓit n n yiseggasen tusa d ɣer ccix ad as yeg lḥerz ara yesbaɛden tilemẓit ɣef urgaz is  i tenna ɛalǧiya s wallen is iẓebblen am uɣersiw yeskew laẓ
 d tawfayant inna tamellalt d tamesrant n uneɣlaf tebɣa t i nettat kan tezmer ad texdem kulci ɣef wakken d nnan ccix iseḥluli as d ikururen yerran aneɣlaf yedda deg uzuɣer n tlemẓit ass a hatan tusa d ad t txelles akken iḥemmel
 amecriw a yesduqqs d jade  akken iḥemmel  acu i d lmeɛna s   ɛlaǧiya iḥemmlen ad tsel u ad tales i yimecriwen terfed tuyat is terna tanzarin is tesluf i ucebbub is lmeɛna s tban ccix lḥaǧ gerec iḥemmel tilawin icebḥen yettawi d zzher i tinn d tsaḥ lbaraka s jade tefhem deg yimeslayen a d akken tamsiwt ur tt id tsaḥ la lbaraka la taksumt n ccix
wissen ahat isaḥ itt id kra n umeslay aẓidan ara yekksen ɣef wul is daya tikta n mɛamar rzant d s allaɣ tefhem akken ɛalǧiya tesḥassef imi zzher is iɣder itt ur tt yesdukkel ara wusu d ccix u yal mi ara as tettunefk tegnit ad taẓ ɣer s ur tkemmu ara d tazzla i tettruḥu ɣer s limmer ahat d nnuba s tɛeṭṭel kan
yuɣal as ccix d agani n tudert is
lebɣi n tfekka d lebɣi s ad as tnal lbaraka n ccix gerwen deg wallaɣ n ɛalǧiya
tiklisen ad beggen deg s d akken anadi i tettnadi ɣef lbaraka n ccix d abrid iwakken ad taweḍ ɣer wusu s
mɛamar yefka tameẓẓuɣt ɣer usqerdec ger snat n tlawin yeɛreḍ ad isel i wayen smecriwent kra n wawalen kan i t id yettawḍen  tilawin icebḥen zzher labraka  imeslayen a bdan serfayent yeɛqel akka d timsal ttmeslayent wissen ɣef wacu yessusem kan yettaɛraḍ ad yesdukkel cwiṭ ny imeslayen nni i wumi yesla imir dɣa teffeɣ d yiwet n telmeẓit deg tzeqqa n ccix idmaren is uffayen taqendurt iwala tt yaɛeqel itt d tamaragt n unemhal ines di la snb i la yettṣeggimen timelsit is imir tleqec it ɛalǧiya s wawal  d tiɛiqert ur teḥzeq ɣef yiffan lqedd uɣanim tettarew ara tusa d ɣer sidi ad as yefk tarrawt tcennef alammi yekmec wudem is tkemmel tenna ma tkemmel akka ad d tesɛu akriḍen  mɛamar ur teswehmen ara wawlen qessiḥen n ɛalǧiya akken tessewhem it tismin isaken ɣef udem is
xas ma jade ur d tenni awal yebra d i wayen yellan deg wul is ɣer tmeẓẓuɣt n temsiwt tameṭṭut a ara d isɛun akriḍen d tamaragt n unemhal inu yerna nettwali tt d tamgdalt timseḍḥit ɛalǧiya tɛewwel ad tcerreg imelsan is tger d nnehta  ma d nettat d tamagdalt d timseḍḥit nekk d lamayek suref iyi tihin d tamenḍart ur tessineḍ ara tilawin a mass d tiririt yesferḥen mɛamar iḥemmel aqesser d uɛekki iḥemmel ad isel u ad iseqdec timɛayin d temseḍsa iḥemmel ad yesekfel ayen n dir yeffren deg umdan am tyaẓiḍt yettnadin ɣef twakka deg urti
yufa ɣer ɛalǧiya ayen ɣef yettnadi d aɛekki s yimdanen yefka iẓri s ɣer tmeṭṭut is yufa tiḥnakin is uɣalent d tizeggaɣin allen rrsent ɣer lqaɛa
d leḥya agi i iḥemmel di jade i t ijebden ɣer s di tazwara n tayri nsen
ass amezwaru mi tt yeẓra telqeq n wudem is d tumuɣli s tamelsit i t ijebden ɣer s
urǧin yeẓri tameṭṭut yesdukklen anect nni n ccbaḥa d tmelsit
ugar n iɛemer itent zzux semɣarent iman nsent aṭas maca jade mačči am nutenti tesdukkel ccbaḥa tamesla d lekyasa d wagi i d aẓeṭṭa yeṭṭfen ul n mɛamar yeɣreq di tayri n jade
seg imir yebda yettissin itt d tinn ur nettqabaḥ ur njerreḥ s wawal cwiṭ n taḍsa d uɛekki telha kan
d tamgalt is akken yebɣa imi yeqqar i wumi tameṭṭut yellan am nekk d imqejjem d icebḥen tlawin imɛekki ɣef yal taɣawsa d imzuxxu
mɛamar yeẓra d akken aṭas seg yiɛeggalen n twacult n jade i as yeqqaren tuklal aragz yiffen a faylasuf ixeddmen di la snb maca di yal tagnit yettbeggin as d d netta i wumi d tlul ma ulac it ur tettili ara
imeslayen n ɛalǧiya fkan d i sin yislan tikti ɣef txeṭwaẓ isexedam ccix lḥaǧ gerec
ɣef waya mɛamar yebges d ur as yettaǧǧa ara jade iman is di tzeqqa s ur iqebbel ad yexnunes nnif is ad yefk taɛezzult is d asfel i ccix amencuf
ayen ur yewwi wallaɣ is d amek di lezzayer n tazwara n yiseggasen n  i deg teddukkel tazzla ɣer ssɛaya n cci d tsertit tanemlayt mazal lecyax yesdukklen tuzzuft timkurar tiguzna d tikkelax sɛan azal ɣer yimdanen
tewhem ɛalǧiya s wayen d yenna tmeqqel it zun d tikkelt tamezwarut i temlal tsuɣ fell as am uselmad sdat unelmad waqila mačči gar aneɣ i teddreḍ tusiḍ d seg tmurt niḍen mass ma tebɣiḍ ad teẓreḍ ihi imḍebbren n tmurt merra wid akken tettwaliḍ deg tilibizyu yal tameddit deg uɣmis ihi ɛeddan d sya usan d ɣer ccix lḥaǧ gerec d netta itekkes iferren ineɣlafen mɛamar ḥuzan t imeslayen a seglalzen nnif sdat n tmeṭṭut is netta i wumi yesnum ad yili d winn ur ntecceḍ ara yegmen ad as d yerr s leqseḥ ad isers ɛalǧiya ɣer tqaɛet
mebla ttexmam am winn yebɣan ad yini i tmeṭṭut is d nekk i d agellid i d bu tidet yebra d i wawal is i ɛalǧiya tewwiḍ d aṭas n yimeslayen ad iniɣ dagi i txeddmeḍ mačči deg umaggar n usensu asunṣen yilhan ɛalǧiya yusa as d umeslay a ɣef wul  ah limmer kan d tidet seg yimi k ɣer rebbi a gma yenwa ameslay is ad iḥaz tamsiwt yuɣal teddem it d amelleq yerna di ccan is
seg tmuɣli n tmeṭṭut is yegza d akken ulayɣer ad imqerdec d tinn yettazzalen di yal mi ara tili tegnit ɣer ccix iswi s iban d lebɣi s i tt izuɣuren ɣer s
yessusem ur d yerni awal ur as d yecliɛ ara ma ɛalǧiya tefhem deg yimeslayen is d amelleq d tinzi deg s imi tameṭṭut is tefhem iten akken yebɣa
di tidet mɛamar ur iḥemmel ara annect a deg yiman is amceqceq ɣef yal tikti
yeɛreḍ acḥal d tikkelt ad yekkes aya ad ubeddel maca ɣer taggara yefhem belli amdan yettimɣur ur tettbeddilent ara tɣuriyin neɣ tirmit is di tudert
ahat yettuɣal d winn ireẓnen yettrusu wallaɣ is yettiḥdiq maca ur yettbeddil ara ur as tekksent ara leɛwayed
akud yezrin ur yettuɣal d leɛmer mačči d tirmit
mɛamar imi yeẓra anect a ur yeɛriḍ ara ad iseggem iman is maca yettaṭṭaf kan iman is sdat n jade iwakken ad yesseḥbiber ɣef tayri i t yezdin yid s ma ulac tezmer ad terwel fell as
seg tisulya nsen yeggul gar as d yiman is ur iɛawed ad iqerreb ɣer tlawin niḍen imi tameṭṭut is tif itent merra ur telli tinn tt yecban
ḍefret iyi d a tarwa ufiɣ awen d abrid ger sin yimzuyaṛ i tenna temɣart s teḥramt tazeggaɣt
imdanen nni kecmen ɣer tzeqqa n ccix tecba asgen tafat txus tiɣerɣert d leḥyuḍ is ssan s uzegzaw
jade teldi allen is sdat n wayen tettwali temekta d temẓi s mi akken tetteddu d yemma s ɣer tqerrabin n ṣalḥin tamaɣbunt tezzi d akk i ṣṣellaḥ n lezzayer tettnadi ɣef ddwa ar as d yesukksen argaz is qeg texnansin ixeddem tewwi t tqerɛet d zzhu n tlawin
timlilit n ccix akked mɛamar am temlilit n tmes d waman tamuɣli n yal yiwen ɣer wayeḍ d tamuɣli n wuccen ɣer wulli
ccix d winn yeɣran tabaḍnit yessen ad yekmez i zziyar ines anda bɣan dinn imir i yettaweḍ lebɣi s ad yeẓẓel ifassen is anda akken iḥemmel
mɛamar ur yexfi fell as waya tiṭ is ur teɣfil ara yebded iɛuss ɣef tɛezzult is tinn d iḥella s tiḥerci d leḥdaqa s deg wul is yeqqar macci d abuhali am wa ar d yasen ass a ad yeffel ɣef ẓẓerb n tferka s ad yeffel ɣef tfekka n tinn yellan d ayla s netta weḥd s
amennuɣ n mɛamar ass a iban yewwi d fell as ad isentu tamuɣli s di tzeqqa n ccix ur nettwaman ad ibedd d aɛessas am lbaz ɣef tḥiqelt is imi ula deg s ur yesɛi ara laman
lebxur n ccix ulin d ɣef twenziwin n wid d yerzan ɣer s jade s tmuɣli s tettnadi ad temlil tamuɣli n lbaz iɛussen fell as d netta kan i d leslak di tlemmast n tɣembaburt yekkren di tzzeqqa n ccix
tadyant n lḥenni yeḍlan ɣef yifassen is am wakken teldi as d allen ɣef wayen ttyezdin d urgaz is jade tesɛa nniya nezzeh ul is zeddig am waman tettwali laman deg wallen n lbaz tt iɛussen
mɛamar ur yedrig fella s waya lferḥ is mi akken as d teḍeqqar tmettut is tamuɣli nni n lxuf d rrehba imir dɣa i ttcuffu am ufrux n uzuxzux maɛni ur yettak laman i ccix iteqqsen s tmuɣliwin ines ireṣṣan ɣef jade tucbiḥt mellulen
am lbaz ibedden ɣef tiɣilt mɛamar ɣef tiṭ is kulec yewjed ad yemmeɣ ɣef ccix xas ma lebxur ɛemren tignawt xas ma ashitref yeshitrif ccix ur t yefhim ara mɛamar maca iswi ines iban lbaḍna n lḥenni ur telli ɣer ccix mɛamar yusa d ad iɛass cix yusa d ad iɛass jade ɛalǧiya ad iɛass yal winn ara d iqerben ɣer tsekkurt is yusa d ad iɛass ula d iman is ad ibeggen i wiyaḍ d akken d netta i d agellid
di tzeqqa n ccix zziyar xa ma yal yiwen d acu t id yewwin ddan akken yebɣa imḍebber ameqqran xas ma ur yettmeslay ara aṭas tamuɣli s kan d tin yeqqazen winn d tḥuza yefhem d acu yebɣa ccix ddan amzun d izamaren deg ujemaɛ n lmal ansi yekka umeksa ad kken ma xulfen abrid ad iseglef uqjun fell asen
ta i d tamuɣli n mɛamar deg wayen i wumi yeḥder
ah  mɛamar uḥdiq yeɣran timsal s telqayt yeggra d i waya yezzi d wass yuɣal d ikerri yeksa ccix  amek ara isenser iman is di texnanast a  amek ara d yekkes jade ger taccarin n ccix amencuf  d acu d yewwin lḥenni ɣer tbuxas n jade  d acu t lǧen neɣ lamalayekat yussmen deg s yebɣa ad as yekkes tinn iḥemmel  limmer ahat ur tḥemmel ara  limmer ahat d nettat i as yemlan abrid i winn i as yeḍlan lḥenni  taṭṭucin n mɛmar zzint d i ubraḥ yiwet ters ɣef wudem n jade tayeḍ ɣef ccix abaḍni
limmer ahat d amencuf a i as iceyyeɛen iqeddacen is yezmer i kulci  netta iseqdacen ibaḍniyen iwakken ad iseṛwu lebɣi  ccix yezzuɣer taɣect is yenna d acu iken d yewwin ɣer da a tarwa lḥaǧa tenna d tesɛam aɣbel d ameqqran init iyi d kulec
zemmreɣ ad awen d afaɣ tifrat ma tenna m iyi d kulec
yal tikti yal tadyant yal awal d wa i d abrid ɣer ḥellu nwen d ɛalǧiya i d yemmeslayen d tamezwarut s taṭṭucin is n yettecruruqen am tid n teɣzalt teffeẓ ticenfirin is am tmeskar deg yisura n usamar  imeddukkal iw mɛamar akked jade usan d ɣur k a sidi ad asen d tefruḍ tadyant i d asen d yeḍran  jade tekker d tasebḥit tufa d lḥenni yeḍla ɣef tbuxas is ccix s wudem azuran yezzi ɣer jade iwakken ad tkemmel ameslay
tefhem aya s taɣect is tareqqaqt ḥninen tenna mi kecmeɣ ɣer wusu ifasen iw ur sɛin ara lḥenni tasebḥit ufiɣ ten id sebɣen merra tamuɣli n ccix teẓẓa deg yiẓri n jade yebɣa ad tebru i yiles is ini iyi d acu i txedmem teɣzi n wass a yelli  yeswehem itt usteqsi agi amzun d amsaltu mačči d ccix ur nexdim ara aṭas neẓẓel ɣef yiri n teftistt deg yiḍ seld imensi nelḥa d tikli di sin i tziri  tezzi s tmuɣli ɣer mɛamar limmer ahat ad tt id yesmekti s kra n wayen tettu
netta ihuzz aqerru s yekreḍ taɣect is ur yufi acu ara d yernu  tidet d aya kan ur yelli wayen niḍen
ccix yefka afus is ɣer yiwet tculliḍt yellan ɣer tama s yeddem d takemmict n lebxur iḍeqqer itt ɣer lkanun yeččuren d irrij ifak d ṣṣut n tqerɛt yeldin tetbeɛitt id yiwet n rriḥa yessaben ccix s tanzarin is tuɣ akk tazeqqa
yestewtew kra n wawalen ur nettwafham ara siwa isem n allah yettu iman is yerna wiyaḍ amzun yekcem di ɛamrayen
di tsusmi nni d yeɣlin tufa tagnit ɛalǧiya tergermeḍ ɣer tmeẓẓuɣt n jade ilaq ad as tiniḍ kulec ur tteffer ara acemma ula d timsal tuffirin gar am d urgaz im s wakka kan i yezmer ad awen d yefk tifrat ur tettu ara hen ula d tuffirin ɛalǧiya terɣa tettnadi ad tsel tamecṭuḥt d tmeqrant ɣef tmetṭut agi icebḥen limmer ahat ad as d iban lixṣas di tmecṭuḥin nni ad tekkes cwiṭ seg tsuqas nni n tismin yeẓẓan deg s segmi as teẓra i tikkelt tamezwarut
ɛalǧiya tettnadi di ccbaḥa n tlawin niḍen cwiṭ n leqbaḥa ara as d yerren asirem
ccix yeldi allen is s taẓayt yezzi d ɣef yimdanen ibedden sdat is tamuɣli s ters ɣef massa ḥbak yesteqsa tt tulseḍ d i kulec xemmem limmer ahat yella kra i tetttuḍ kra n tedyant neɣ kra n targit ɣef wawal n targit tedduqes d jade tidet urgaɣ yiwet n targit deg yiḍ nni tessewhem iy  yeḍsa tt id ccix amcum yessuter deg s ales as d i targit im ur ttseḍḥi ara aql ikem d urgaz n ddin a yelli ɛalǧiya tenṭeg d s wawal  tidet ihi ini aɣ d kulec mɛamar gar as d yiman is d argaz n ddin a tawaɣit yeḍmeɛ ad as d tales targit ɣef tuzzuft anef ma dɣa zeddiɣ akken d qqaren ad nsusem ɣef tucḍiwin ines s lewhi n urgaz is jade tettkel tenna walaɣ iman iw deg yiwet n tmeɣra di vienne lliɣ d tageldunt mɛamar d ageldun
nella nceṭṭeḥ akken ilaq nif akk islan niḍen alammi uɣalen ḥebsen cḍeḥ ttwalin aɣ d kan nekkni tesseḍḥa jade s wayen d tenna ɣef tudert is tuffirt akked mɛamar tessembabb ifassen is
yeger d nechta ccix ihuzz tuyat is zelmeḍ yeffus
islan nni ur ufin ara acu n unamek ar as ffken i waya
ur d as yeɛǧib ara yesḥassef ur yefhim ara neɣ ahat d lmuɣiḍa kan mɛamar yellan yettnadi ad yefhem ambiwel n ccix yestaqsat id  i kečč a mmi acu n targit turgaḍ yedduqes d mɛamar  nekk a ccix ur sɛiɣ ara lḥenni ɣef ccix ihuzz aqerru s yenna as ẓriɣ  ẓriɣḥku iyi d targit ik  ur yeẓri acu ara yexdem
yusa d ad iwali ccix yufa d amesekliṣd
dayen yeggmen ad yales i targit is akken i tt yebɣa mačči akken tella  d yir targit  nella deg waman n yilel nekk d tmeṭṭut iw walaɣ tt tebɛed s wazal n n yikilumitren fell i ur ẓriɣ ansi d neṭṭwen kraḍ n yirgazen ẓedmen fella s bɣan ad tt zzuɣren yid sen
yeffeɣ iyi laɛqel ɛummeɣ s tɣawala iwakken ad tt id snesraɣ seg yifassen nsen
mi wwḍeɣ ɣer sen neggzeɣ fell asen sexcaɣ imi ṭṭreḍqen am tcuftin yeččuren d aman yeḥka d targit is amzun akken d tidet akken i tella yettkel ɣef yiman is alammi ula d tameṭṭut is qrib tumen
ccix yezwar d s wawal yesewhamen mačči d yir targit d asaru igerzen i deg yurar umeskar ifazen igerrez ay argaz mɛamar yefqeɛ s umeslay n ccix ur yaɛqil ara d acu tikti yellan deffir s ya d tidet teɛǧeb as targit agi ya yettkellix fell i massa ḥbak ur negzi d acu yeffren deffir imeslayen n sin yirgazen teqleb udem ɣef ccwami inejren ɣef wudem n ccix mačči d abehlul am wagi ara ikkelxen yis i yesslef ccix i tamart is yenna s rebbi izemren i kulci tirga nwen ar ssewhament yessusem yezzi d s wallen is i yislan iḥaren s yimeslayen a
mɛamar yesmermez i tmeṭṭut is  s wacu i ssewhament tirga nneɣ jade tuẓa ɣer s iwakken ur asen d sellen ara tidet targit ik akken tella tessewham ma d tinn i d teḥkiḍ xaṭi mɛamar mi yeẓra ccix yečča ten id s tmuɣli yezzi allen is ɣer tama niḍen yufa ɛalǧiya tettdeggir deg teɣmert jade iwakken ad as tesmicrew kra ɣer tmeẓẓuɣt   sidi iseqdac awal yessewham akken niḍen mačči akken tefhmen wiyaḍ jade txemmem imir ɣer targit iseggem mɛamar i as yehwa limmer ahat ccix yessaked anect a  s lburhan is tidet di targit a mɛamar yurar akken iḥemmel isenser d iman is s imakaren nni yeṭṭerḍiqen am tcuftin maca llant tirga am tigi
imi jade ur telli d tinn tkerkas d tiḥerci ɣer wayen n dir ur tefhim ara ayɣer mɛamar ur as d yules ara i targit is akken tella igezm itt iseggem it yerra tt id akken yebɣa
ulac uɣilif d targit kan mačči d tilawt
ɣer s targit ur telli d lemri n lebɣi uffir neɣ d kra n tuggdi n umdan d allal kan iwakken amdan ad yissifes ɣef wayen i t yerḥan
mɛamar yettawi as d yal tikkelt timucuha n freud i usefri n tirga
jade ur tumin s freud d tikliseḍt tumen kan s usefri n tirga d yeǧǧa ibn sirin d netta kan i d yettaken iwellihen yelhan
tarrayin n freud isenden ɣef libidu jade ur tecliɛ yis sent ɣer s amdan mačči d tuzzuft i t ittdeggiren yettnadi ɣef rrezg d annect a i t iselḥayen kan di tudert d anadi ɣef tayri d wayen yelhan
asefru agi n tirga yewwi as d acḥal d amceqceq d urgaz is maca ɣer taggara yuɣal yedda di tmuɣli s yefka as lḥaq
yeffeɣ d ccix seg tsusmi nni i deg yezzer iserreḥ i yiẓri s rsent wallen is ɣef tid n mɛamar s taɣect tabaḥant tuzzleḍ ad d tselkeḍ ayen yesewhamen d akken tameṭṭut ik cwiṭ n tsusmi yerna  yesewham nezzeh imi ma gziɣ s lḥenni yeḍlan ɣef yifassen n tmeṭṭut ik lmeɛna s tameṭṭut ik ad ak tettwakkes ur tettazzaleḍ ara ɣer s ad tt id tesukkseḍ tesliḍ iyi d mɛmar ur yefhim ara ameslay yettin n ccix yeẓra kan d akken tidet is tban d  ur fhimeɣ ara ur tumineḍ ara s targit iw neɣ acu ur as d yerri ara ccix yessusem kan
mɛamar yenna ahat ur as d yesli ara iɛawed ur fhimeɣ ara  di lefqeɛa jade d ɛalǧiya zzint ɣer s imir kan
ur fhiment ara acu n urẓaẓ yeqsen mɛamar imi yessuli ṣṣut is
ma d ccix yeggugem kan ur d yecliɛ di mɛamar
urfan n mɛamar ulin d ɣef wudem is iḥulfa i yiman is yettwabxeṣ yenneḥcam s yiman is sdat n tmeṭṭut is nnif is yessexnunes it ccix
tiririt i as ilaqen d tarewla ad yeǧǧ lebxur is ad ccix d ten yesriḥ weḥd s
maca ur yembbawel ara seg umḍiq is yenna acu ara as yinii wiyaḍ ulayɣer zzɛaf ɣef ccix ma winn i ɣef d yewwi ad yezɛef d iman is kan neɣ d ɛalǧiya iten d izuɣren ɣer usgen n ccix
yeṭṭef deg yiman is yessusem yeggul ttar ar t id yerr di ɛalǧiya neɣ di ccix neɣ di sin
isers aqerru s yerra d ger wallen is ccfawat nni iḥemmel tidyanin nni d netta i d agellid d ameskar d yufraren
timucuha s akked tlawin d yessaɣli s yiles is
d wagi i d ttar is ɣef ccix d tmeṭṭut is ur as d nesmuzgut ara
ddwa n wul is d ccfawat n tlawin nni iselben fell as di tmucuha nni n tayri tiwezzlanin u i t yezdin yid sent
ffkant as azal lliɣ d ccix nsent
 yesduqes d jade s umeslay is tewham teḍeqqer as ffɣen d ijenwiten deg wallen is telliḍ d ccix n wumi ixeẓer itt id am tinn iselben yerra as d s leḥmeq tselbeḍ neɣ dacu i kem yuɣen d nekk i d ccix anwa i am d yennan nekk d ccix jade tger d nnehta annect ilatt tmuqel akin d wakka ma ur ten id yeẓri ara ccix neɣ settut n ɛalǧiya tesmermez as s ameẓẓuɣ d kečč i d yennan lliɣ d ccix nsent yendekwal d mɛamar segmi i umeslay is akken t id yenna yeḥsa belli iles is yecceḍ d
yessukkes d iman is s tririt ur nebni ara d ccix ahat s lmeɛna d bab n tektiwin nsen i as d tules am wid akk iga iman nsen d uḥdiqen mɛamar yenwa iman is d uḥric am wakken ur yelli di tidet
yumen d bab n yiles i d yettafen tawwurt n trewla di tegnatin i deg yettwaṭṭef
s yiwet n taɣect qrib itt temmut am winn i yesɛan kra n uɣbel di tyersi  ccix nni yenna i jade  efk iyi d afus im ajelwaḥ a yelli
taqcict tennerwi ur tegzi d acu ad texdem tezzi ɣer urgaz is tnuda tallalt is
mɛamar ur yeẓri d acu ad d yini  yettmal gar ad d yessegzu adrug n lḥenni nni d uɣunfu i t id yulin si tugna nni n ccix nni i as d yettbanen ur yettsetḥi i yebɣan ad yeslef i yifassen n tmeṭṭut is u d winn i yekren ad asen yutlay s tinn n udaṣer ɣas ur ten yessin
tusa t id ad yekker ad yeẓwu s netta d tmeṭṭut is  maca leɛqel s yeqqar as d qim
akken i yebɣu yili ur d yusi ara ad iẓer yiwen n umrabeḍ maca ɣer ccix uzmir am akken i d qaren ad yefru yiwen n uɣbel adrugan  ihi iruḥ deg yiwen n uslaf amejtuḥ n ifassen n tmeṭṭut is
d ifassen kan mačči d imukan yurzen ɣer temsalt n tazuft ayen s way s iṣebber iman is imukan s way s yiwet n tameṭṭut ad yames userhu s ma ttwiḥudan da
gar tismin d unadi ad iẓerr yeddem tama yettwibnan ɣef tigzi ɣef leɛqel
yekker yenna  ih  s uhuzzu n uqerru s
mi as d tḍeggar yiwet n tmuɣli tamuɣli n yiwen n uneggaḍ ur nesɛi tarmit iḍegren iman is ɣer yiwen n yill yennerwin tekker tmeṭṭut is a teẓẓel as tafettust is tamellalt tačarant s uzɣab n uksum is
snat n tfertin nni tarasin s ineẓḍan n ifassen n uxeddam n ufus n ccix nni mɣent ɣef tfettust nni turhift n jade uɣalent d fellas amzun d tafettust yettwiḥewṣen yettwiṣerḍen sɣur yiwen n waxxut awaɣezniwit
mɛamar izeyyer tuɣmas is yezzi i wallen is akk in
ta i tikelt tamezwarut anda yiwen n uḥric n tmeṭṭut is yiwen n urgaz wayeḍ
iwakken ad yembiwel am kra n yiwen n i yella netta yewwilem ccix nni ur umačču deg yettɛeṭṭil ara di tuṭfa nni d wamek ixemmem  ma ulac  ad yekcem deg s 
maca deg ugensu s yeẓra ɣef wakken ur yettili wacemma deg way a  yesteqneɛ kan s tugna a i as d yusan
am waṭas n wid i yeɣran yettxeggil aṭaṣ di tiggawt ur yettaf iman is
deg waṭaṣ n tikwal mi ara ad yenwu netta ɣur s d tiggawt deg yiman is
awal daɣ d tiggawt
daɣ yettmal ɣer wayen i yelhan deg wallaɣ is
ifassen n ccix nni leddint cwiṭ cwiṭ s yiwen n usayes ara ad ibanen am winn i yebɣan ad yesteḥlun zdat n medden la d ttmuqulen ɣur s i yebbehban i ḥebsen asnuffes nsen yesken d di sin n ifettuḥen tafettust n jade
amgired yettban d muqqer gar ifassen is d tfettust nni
tamuɣli n mɛamar teqqim ɣer ifassen nni i yedduklen n sin nni  yeqqel am winn iteddun ad d yaf deg ufus n igarzen ara ad yeskadben tmeṭṭut is kra n tɣawsa tugniwin nni n tazuft i as d yusan
ur yeẓri acemmek
ur yeẓri ara slid n ufettuḥ nni n ccix i iteṭfen tafettust n tmeṭṭut is s yiwet n tiẓeṭ ur nelli d tikerkest
yebren aqerru s si tfelwit ur yebɣi ad iẓerr
sakin yiwet n tikti tusa t id d tinn yelhan i as yeksen seg ubrid tinn n usbehdel  amzun i t id yesfaqen   ad as tiniḍ d amumed amellal i yettwaṭfen di tefxett  d ayen i as yestewtew d yiman is
amumed nni d ifassen n tmeṭṭut is tifxett nni d ifasssen n ccix nni
s tugna a n waxxut yettwaṭfen asayes a ur yesɛi d kra ur  neqbiḥ  d ayen s way s i yertaḥ s way s i d yerra d nnehta yertaḥ
yenna as ayen i yesɛan azal mačči d ayen i yettxemmim umɣar nni maca d ayen i yettxemmim netta
ayen i yesɛan azal mačči d acu ixeddem umɣar nni s tfettust n jade maca d tamuɣli i ixeddem netta i usayes a
s leḥder kan ccix nni yetti afus n jade
yemmuqel mliḥ tafettust nni yestewtew d   ih d lḥenni si ṣṣenf amezwarut 
ɛelǧiya teẓel tamgart is ɣur s iwaken ad twali si lqerb tafettustn massa hbak d lḥenni nni deg yesteɛǧeb ccix nni
akken i teẓẓiẓ aqerru s twala ccix nni yewwi tafettust n jade ɣer wanzaren is
tusem seg s terna tzad degsent
teṣṣeḍlem massa hbak ɣef tfettust is i ṭfen wid n ccix nni
jade teḥḥulfa s uɣammac n nnefs i yesnuffus umdan nni teḥḥulfa ula s kra n nnda ineṭḍen
teqqen allen is deg i txemmem ad yili d winn i yettḥukkun icenfiren is ɣer tfettust is
tebɣa ad d terr
iwakken ad teɣleb aɣunfu i yekren deg s tenna as nettat daɣ teǧǧa ḥukken as ya imejjayen tibbucin is  ula d netta yesɛa abrid is s way s i yeddaway
ma yeṭṭef iyi tafettust iw iwakken kan ad iyi yessiked iwakken daɣ ad iyi d yaf ddwa  s wamek i tṣebber iman is ad teɣleb yir addad n teswiḥt nni
anzaren n umɣar nni neṭḍen ɣer tfettust nni allen is qnent cwiṭ asnuffes is yuɣal izad yessawal yekkat d tiyitiwin am winn i yebɣan ad yesnuffes yal taneqqiṭ n uglim n tfettust nni
 d arras mliḥ iwakken ur yettili si iran la yettraḥ mliḥ d rwayeḥ iwakken daɣ ur yettili si teɛribt taseɛɛudit
jade teḥḥulfa s tusda tzad ɣef tfettust is
teḥulfa s iɣimi mi i txemmem ɣef wakken ccix nni ad as yebru i tfettt us is  deg i twala tafettust is tayeḍ tettwiḥweṣ s tesyar nni n umɣar nni i yesneqṣen deg uzeyyer n yiwet n tfettust iwakken ad yeṭṭef tayeḍ
s uwelleh ur nbeddel garrac yessiked ɣer lḥenni n tfetfust tayfust yewwi tt ɣer wanraren is s ulhaf d leḥder amzun d tinn n tmalaykett neɣ d tafettust n yiwen n  ukristal  ɣlayen
asmi i iɛeṭṭel deg usnuffes n tfettust n jade yebra d i yimeslayen a   ulac ccek d yij n ṣṣenf n lḥenni u d yij n umuddir i yeqnen lḥenni a 
s usalu a mɛemer yedduqes seg usalu a  ihi  d yiwen n umdan seg umaḍal wayeḍ i inulen tameṭṭut is  ihi yesɛa lḥeqq
d ayen i yettwali
iruḥ ad ineggez si tmendit n yirtamendit mi iwala leckuk is d wid deg i tella tidett
ccix nni yeqqim cwiṭ sakin yessikedf ɣer jade s yiwet n tmuɣli i yessewhamen ur neẓri d acu ad texdem ddaw tmuɣli nni n temmest i yettnadin deg s i itetten deg s i d itekken ɣef yal taneqqiṭ di tfekka s taɛeryant
ha t tura yeḥbes ɣer yedmaren is sakin yuɣal d s leɛqel ɣer icenfiren is ɣer wallen ɣer ucebbub sakin s akessar d ukessar daɣ ɣer temgarṭ daɣ ɣer tebbucin daɣ
i yeččan daɣ yal amkan n uglim is tamuɣli nni tesxerweḍ itt akk
tettxemmim kan ɣef urgaz is  d acu ad ixemmem ef wayen ixeddem akk ccix a  d acu ad yexdem  s tuffra kan tnuda ɣef tmuɣli n mɛamar
twala t
tewhem mi i twala tamuɣli s tennerwi ugar n tmuɣli s n nettat
twla n lḥir yexleḍ d uwham
d tamuɣli n yiwen n uqrur i yettwaṭfen di tefxett  i as tenna deg wul is
tegza ɣef wakken yewwilem ad tettkel ɣef yiman is deg wanda ad tesken iman is d tinn itteklen ɣef urgaz is
am akken d tannumi d nettat i yettewqamen u d netta i yettarran iman is i as tenna tanmaggit is ad tili tḥuder fell as
yuɣal ccix nni yeffeɣ d si tsusmi s ifassen n tmeṭṭut nni dima deg ifassen is netta yenna d s yiwet n taɣect yecban inaw winn n ccix n lǧameɛ ɣef lminberr   ur ttefreɣ ara fellawen tidett d yiwen i yellan seg umaḍal amsadaɣ i yeqnen lḥenni i tfettust n massa walaɣ asrag deg i d yusa d ɣer texxamt nwen  d sin n tnezzayt
 iweqqem
s wakka am akken tiseddi a ɣef tallit a am winn i yellan d inigi ur d i i yennerwi mɛamar nettban yerna deg urway yessiwḍen kan ad d yini   maca amek i d yusa  ccix nni war ma yekkes d tamuɣli s d ifassen is si tfettusin n jade yerra as s wawal usdid   d amdan ur d nettban ur nteṭṭef d yiwet n talɣa mi ara ad yexdem tayri kan yemmuqel mliḥ mɛamar deg wallen u yalles as d am win i yebɣan ad t yaweḍ   ih nniɣ d ad tt yeqqu acku ula d imuddiren a tteqqun garrac yessusra d awal a n uwqam n tayri am winn ula d netta iweqqem tayri maca la yesteḥlay daɣ
mɛamar yeḥḥulfa i tmurt tetteddu ddaw as yeṣṣaweḍ kan ad d yeṣxerweḍ s urway   amek i xedmen tayri imuddiren a xedmen tayri tebɣiḍ ad d tiniḍ d wid izemren ad d kecmen ɣer texxamt iw u ccix a yela yebra i tfettusin n jade yessiked ɣer sqeff ihuz aqerru s yessegza d   ur teẓriḍ ara ɣef wakken yusa d ɣer texxamt nwen u yeqqen lḥenni i tmeṭṭut ik  ih yezmer ad tt yeqqu yeskan d jade s uččamar is u nettat teṭṭeṣ ɣer tama k  mɛamar yewweḍ ɣer yiri n uṣruɛ yeccetka d i ccix nni   d acu ara ad nexdem ihi  ur ttɣimaɣ ara akka kan  d acu n lmarat i d yeskanen belli yusa d  isteqsiyen ttemḥzwiren d ɣef yimi s ihedder d s taɣect n winn i tuɣ d aɛeggun iwimi i d yuɣal wawal
inuda ad iẓer kullec
yal ma ad yemkerfef deg wawal ugar yal ma ccix nni ad yeṭṭef iman is yers u ad yesken deg wazal is muqen ugar daɣ
asmi i ixemmem mliḥ u yessiked eg wudem n umsaɣ is ra n uḥiwet asusam  ccix a yestewtew d kra n imeslayen ur nessaman s tinn n tidett   ur ttaggad a mmi ma teldiḍ mliḥ allen ik  u ma tɛusseḍ mliḥ daɣ ad teẓreḍ lexyal is t yeffeɣ mɛamar yeggad mliḥ si trusi nni i yers ccix nni yenṭeq d d aḥawat   ttxil k ini id kullec aql ak la tettwaliḍ deg waddad a deg i nenṭer aṭaṣ ccix a yeḥkem allen is  am winn i isessen di lɛefyun  yenna s wudem n winn ur negzi   ayen yuran yura yiwen ur t yettbeddil deg s kra
zdat leɛqel
n umihi amdan ur yewwilem ad tewwilem trusi i yiniɣ mgal winn neɣ wid ara ad d izeḍmen
tebɣiḍ ad teẓreḍ lewcayer   ih uh ih yenna s zerban mɛamar
ccix a yuɣal ɣer tuṭfa n ifassen n jade s leɛqel kan sakin di n di n yebra asen  am winn i d yedmen segsen ayen inuda ad t yaf  yenṭeq ugar ɣer tmeṭṭut nni wala ɣer urgaz nni   ha t ent lewcayer  ma teṭṭerḍeq teftilt ngum ad tegnem d yiwet segsent  ma teslam i yiwen n uqrur la yettru d yiwet segsent daɣ  ma teɣli d tallast ɣef tikelt ɣef texxamt nwen neɣ d aṣemmiḍ iqerreḥ di texxamt a daɣ
tamuɣli s twexxer ɣef tmeṭṭut nni tuɣal ɣer urgaz nni tella ḥninet tuɣal teqqur   ma tameṭṭut ik tuɣal la ak treggel d awelleh  ma tettnadi fell ak daɣ d awelleh
iwellihen ṭuqten ihedder s yiwet n tmendit s way s ad t iwali yiwen d winn i yessaramen seg wul is ad d banen iwellihen  seg ara ad yesteḥlu
iberriyen a gessen mliḥ mɛamar  iwellihen a ttemgadalen garasen  netta  maca iwellihen a d wid i yellan d imagnuten
amek ara ad ɛeqleɣ wid i yellan n tidett gar wid ur tt nelli  deg urway i yennerwi ur irumeq ara xersum deg wakken llan kra seg i yettnadin ad yessiwɛer timsal  armi i t yeṣṣeḥṣel ccix nni s imeslayen is
aneggaru a yerfed allen is ɣer sqeff yerra d nnehta n winn ur nezmir u yerna as yeldi iɣellen is   ldit allen nwen akit deg yiman nwen s wakka ur yettili d yiwen n uwelleh ara ad tzeglem
mɛamar yuɣal d   ma ɛusseɣ iman iw ɣef iwellihens a ad izmireɣ ad ẓreɣ amdan a aruḥanit mi ad d yass  ters d yiwet n tsusmi ɣezzifet ddeqs i yernan di facal i mɛamar  yerna as ccix nni   ur cikkeɣ ara yezmer lḥal ur tzerreḍ d yiwen n uwellehngum ad teẓreḍ yiwen n urgaz ɣef tmeṭṭut ik mɛamar yedduqes d isuɣ d   ta tugar iten akk amek amek  yiwen n urgaz sufella n tmeṭṭut iw  yebɣa ad isuɣ   ad t nɣeɣ  ad t kseɣ si ddunit   maca yiwen n umesli ur d yeffiɣ seg yimi s
imeslayen ur asen tselleḍ am wid i seg yettwixneq
yezga yettales d   ta tugar itent ta tugar itent   jade tessen lɛeqliya n urgaz is d tinn ur yessexlaɛ yiwen teẓra d winn i yettneɛtiben ugar di tsusmi
tekkes d si leɛqel i yesɛa urgaz s wayes i tesber i yimeslayen n ccix nni war ma tenna d awalteẓra ɣef wakken tasusmi n urgaz is mačči d tinn n lɛaqel maca d winn i yuɣen tiyita n dmik muqren
ccix nni yessenɛat d yiwen n nngab n urgaz di tlemmast n urway a i yeẓran aṭaṣ n tɣawsiwin armi kra ur t yessewham
si termit d yemdanen yegza di n di n ɣef wakken yettɣumu yiwen n facal tmubaḍayit i yeẓra ɣer kra n yemdanen i yeɣran i t id yessikiden s yiwet n tmuɣli s usemɣer d unerfud n yiman nsen deg igenni maca ixessin s zerban zdat n tqellaɛin
 akk kif kif iten d iɛuḍaren sdat n ikayaḍen
 yeẓra ɣef wakken widak i d yettasen ɣur s d irbuyaɛ nni n ufcilen akk d nnuqaṣ i yettnadin ad awin afud sɣur s
amek ihi ur k ttɣaden ara yemdanen am wid i yeṣṣemɣaren iman nsen iwakken ad afen cwiṭ n talwit
s yiwet n taɣect turrist u yettṣebbiren ccix nni yessewleh i mɛamar   ur tqelliq araulayɣer ad yennerwi yiwen ngum lawn  yiwen ur k yessames deg userhu k iwakken ad tiliḍ deg waddad a yezmer lḥal aruḥanit a ur d yettas ara iḍ a
ad ak n iniɣ  yal ma ad tennerwiḍ ugar yal ma ad tilwiɣeḍ ugar ad ttwakcameḍ ugar ur tettu ara aya  ma ur tebɣiḍ ara ad teṣruḥeḍ tameṭṭut ik teṭṭef iman ik   ad tesruḥeḍ tameṭṭut ik  mɛamar yerna yedduqes mi i yesla i yimeslayen a
am winn i t iwalan yeṣṣemɣar iman is
am akken ccix nni yebɣa ad yetmeṣxer fell as
 ad ak truḥ tmeṭṭut ik   tawinest a tekkat s tugna yessagaden deg imeẓẓaɣ is
lemmer aha t d tidett ad yesruḥ tameṭṭut is  yien n tugna tusa as d di lbal  tinn n tmeṭṭut is yettemxebbiḍen si tuṭṭfa n yiwen n umuddir ur d nettban ngum ad tsuɣ si ccehwa seg i terwa
bezzaf bezzaf s waṭaṣ
yettkerric deg icenfiren is seg yiwen n  tik  urfan ur yessaweḍ ad d yini s tergagayt imi s yeqqur   maca maca amek ad tewteḍ mgal lǧen a  ccix nni ur as d yerri ara deg umatu
ixemmem aṭaṣ yettɛemmid ad irennu di leɛtab n mɛamar i ijafen si layas i yuyes
yesla ula i tyitiwin nni tizuranin n wul is
iɣil ad d yeffeɣ wul is seg yedmaren is ul a i yettḥulfun aṭaṣ ɣef i yekkat ad yesdari iḥulfan a s usenɛet n yiwet n ccṭara ur tt yesɛi
lemmer i d amuḍin  lemmer tazliwin i yuzzel seɛyant ul is a ameɣbun yettxemmim ɣef tmejja s kan yettu tameṭṭut is ɣef tidra n waddad is nettayeggad ɣef yiman is aṭaṣ s wazal s way s i yettu tameṭiut isyettu tayri is d userhu s
yebda la yettɛassa deg wul is  lemmer i yesɛi tiyitiwin i qesḥen eh  neɣ d  aṣuḍu  neɣ ad yeṭṭef  infarktus 
 yuɣal yettawi yettarra d nnefs s leɛqel iwakken ad iḥawez tigdi d lqelq
axemmem a aberkan iḥettem it ad yetthedden ugar ɣef wayen ad yexdem yiwen n ddwa
yedha d yiman is kan armi i yedduqes s taɣect n ccix nni   ad ak n fkeɣ kra n tɣawsa ara ad ak yesrewlen iruḥaniyen ushilen maca ur tzemmer acemmek mgal uǧhiden yessusem cwiṭ yesseɛluleq wid i yellan di n ɣer icenfiren is sakin yerna d s wawal usdid   yewwilem ad i yi tefkem cwiṭ n wakud iwakken ad awen d heggiɣ yiwen n uxaluḍ mgal n imuddiren n umaḍal amsadaɣ
imeslayen n ccix nni deg wanda ad t sersen rnan sfeclen t ugar
iɣil ad yaf yiwen n ddwa agraɣlan yeqqel yenna as d ɣef wakken llan sin n leṣnaf n iruḥaniyen u yenna as ɣef wakken ad d yuɣal azekka nni i wakken ad imesṭen iman is
deg wanda tameṭṭt is ad tili ad tettmagar deg imihatentameṭṭut a ihi yessikid ɣur s tettban d nettat deg yiman is d talwit
yiwen n ccek iɛum as d ɣef lxaṭer is i yennecwalen   ad as tiniḍ yeɛǧeb as waddad a wanag ur d tettban ara d tinn iwimi yers leɛqel akka
yewwilem d ad tili d tinn i yetḥeyren ugar iw
ur gziɣ ara akk amek i tettwali tamsalt  yettḥekkir di tmeṭṭut is yekkat ad iẓer amek i tettxemmim yettɛassa kra n lmara ara ad d yesbegnen d winn i yesɛan lḥeqq mi i yeččikki deg s
ur iwala acemmek
udem is ur d yeskan walu ur ibeddel
segmi i tt yettgabar yiwen n uruḥanit tuɣal as s yiwen n wazal muqren ugar ɣef wamek i tt tuɣ
d tinn i cebḥen tuɣal si sut n igenni
tella d tinn ara ad tebɣuḍ tuɣal enḍǧut tjebbed
mgal n waya yeḥulfa iman is yimẓi ur tt yuklal
yettwali iman is d yiwen iḍelmen i yetturaren amuffir d yiman is
yessikid deg warezg mi i tt yesɛa d tameṭṭut is
d tameṭṭut isegmen am yiwen n  l  u teṣfa am waman n uɣbalut
itilelt tamezwarut di tudert is tekcem it id tigdi ad tt yeṣruḥ
axṣim is d winn iǧehden fell as iniɣ garasen iban ad yexṣer
maca yeččukku s tillin n imuddiren a yezmer ur llin  aya i d asirem i as d yettarran rruḥ
seg iberriten n ccix nni yekker ad yebges i yiḍ nni iwakken ur yessuref i unekcam nni
ixemmem ɣef ddwawi n ṭalb a u ur yegzi amek ur yezmir i yiruḥaniyen iǧehden
asṭeɛref s facal n garrac yessewhem it ugar ɣef n ddwawi akk ara ad as d imud
yettwali t d yiwen n ccix ur nettsetḥi u pǧseur  s wakka yertaḥ mi ias d yefsi ɣef yiman is ɣef wakken tazmert is tesɛa tilas
deg umkan ad iẓer di tugna n ccix nni i as d iweɛden i uzekka nni yiwet n ddwa amuqran mgal iruḥaniyen uzmiren yiwen n  lɛefsa  iwakkenh ad t yarez u ad t ireggec  igar it deg ubrid n leɛqel d ṣaraḥa snat n ṣṣifat timagarin i umaḍal n garrac
i yeɣran akk mɛammer yettuɣal ɣer yemdanen ara ad yembawlen ɣef tidra n ṣṣifat yelhan ara ad iẓer deg yiwen n umdan deg icik ur llint
am widak iḥemlen ad ẓpilǧguer sqerreɛjen ɣef tazuft n iruḥaniyen hbak d ameẓray n ddunit
deg umkan ad tt iẓer amek i tella yettwali tt dima amek i yebɣa ad tili
ad t ḥesben d nniya seg ad yeḍṣ ma yessufeɣ d kra n unuɣḥn n yiwet n tɣawsa ara ad yelhun i usewhem kra n yemdanen fessusen deg uxemmem nsen
ads iwali daɣ d ibuhyufen wid akk ara ad yewten ad as yeldin allen
qnent wallen is ur t ttarraḍ s abrid di tmuɣli i yettwali iman is d amzegzut ugar ɣef medden acku mi yesɛa ableɣ n udlis yugar winn n medden
urǧin i yeẓra ɣef wakken agama s yiwet n  al takarurt  tadrugant i yesɛa ala netta kan d winn i yettaken kra n ubɣur i winn ixuṣṣen kra di kra n ubrid neɣ n usentel
widak i xuṣṣen deg yedles sɛan taḥerrufit ugar  widak ixuṣṣen di tigzi sɛan ugar n tiɣtasin  widak ixuṣṣen di thuski seɛɛun adrim ugar
amdan lkamel ur t tettafeḍ slid kan di tḥuǧay neɣ di tmucuha
amdan deg ugama s d nnaqeṣ  ma ulac ur yettili d amdan maca d amalkiw
ccix nni yefka i jade yiwet n tciṭa s tewriqin d tirqiqanin mliḥ
jade teldi allen is s tugna tahuskit rmi afus nni n ccix yergagi seg ucehhi
 d acu t imɣi a  s wawal ur nban mliḥ
acenfir yellexs allen is reqqent ccix nni yerra as   ur ttaggad d tawerqett n leḥbaq d hbak i yessebɛaden kra n imuddiren i yettnadin ad kem ksen i urgaz im yessusem cwiṭ sakin s yiwet n taɣect usderdec   kra n imuddiren a uɛren ugar n ccwaṭen imeslayen keffun s yiwen n uṣeffer
jade texleɛ s taɣect nni n ccix s tmuɣli s n temmest deg wanda i t tettwali aha t cciṭan deg yiman is zdat s
teṭṭef taciṭa nni war ma txemmem kra n d yiri i as d yefka ccix nni  sakin tezzi ɣer urgaz is
twala deg yiwen n wudem yexṣer akk s way s i teggad yiwet n tyita n uzɣan n wul
 mɛamar mɛamar d cacu i k yuɣen  ad as tiniḍ yella wacu i ak iqerḥen  s taɣuct yeddan d lḥir
argaz is yeṣṣiweḍ ad as yesmejgar cwiṭ yessimen itt cwiṭ   d cwiṭ n ɛeggu kan  deg yixef is ur nelli deg s tinewɛirin neɣ d taḥrufit neɣ daɣ d  cǧmplexes  jade ur tegzi ara ɣef wakken argaz is yessetḥa si ddwa nni n ccix  leḥbaq  am netta am yisem is  mi i yefka i tmeṭṭut is leḥbaq d ameṣxer i yetmeṣxer fell as
 cǧmplexes  iqburen ulin as d
isel i teḍṣa n yemdukkal is
temẓi s deg i yenneɛtab tuɣal as d tṭerriḥ
ur yebɣi ad yessiked deg wudem n ccix nni yekkukra ad iɣer deg wallen is tugna n usemɛen ɣef wayen n d yiri
di n di n yemmekta d ɣef wakken garrac ur yessin ara isem is  d ayen ara yilin kan d tinn n  ɛla ɣila kan 
yuɣal as d rruḥ
tameṭṭut is ur neẓri ara addad n yimir nni n wallaɣ is tefreḥ seg ubeddel a ɣef ur tebni
tettwali abeddel a yekka d seg unekcum i tgar iman is
jade teṭṭef seg ifassen n ccix nni taciṭa n leḥbaq i as d yeẓẓel
ɛelǧiya i sekcament tiggawtin n garrac di tmendit tamuqrant tsuɣ d s tmendit sdat n tciṭa nni ad as tiniḍ teččur d iẓra nni n ukrisṭal i yesɛan azal   acḥal i tecbeḥ  ad as tiniḍ tekka d seg umradan  muqlet amek i d tazegzawt ur sellawet  ḥeqqeɣ d ɣef wakken ad tesserwel akk leǧnun d imalkiwen n wuhuḍ  neɣ aha a ccix  ccix nni ur d yenni kra
nettat trennu di cekran deg s ɣef tezmert is taẓeɛlukt   yezmer ad yexdem kullec u ad yekkes kullec
ula d leǧnun steɛɛerfen yis s
ccix nni ur yembiwel ara
acekker nni i t teččekkir amzun d ayen i yettalas
yiwet n tergagayt n wanzaren is ur d nettban mliḥ teskan d deg wakken yeɛǧeb as lḥal
deg wanda ur yesnemmer di ɛelǧiya xersum s yiwen n tmuɣli ɣer tama s
lbal is yuɣal akk ɣer jade ur neẓri d acu ad texdem s leḥbaq nni gar ifassen is
 amek ara sxedmeɣ leḥbaq a  ad t sewweɣ u ad t sweɣ d tissit neɣ ad t ččeɣ  deg i testeqsa ccix nni
adan a yeḍṣa d cwiṭ s wamek ad yessexhem i yerra er ugensu s s lewɛara
iwakken ad teddukel d ccix a nettat daɣ teḍṣa d s tinn n reffu  s way s i tt id yessiked ccix nni s tmuɣli n win ur neqbil taḍṣa s
iwakken ad teffer aheǧǧen deg i tella tebda la tettusu am tinn yuḍnen lberd nettar tesferfud di tsakuct is yiwet n tmeḥremt i yellan tessikid deg s  winn ur teẓri segmi i tella tennerwi
d jade ur nferreṭ iwakken ad texdem lxir i as t yeẓlen s zerban
ur terrumeq acemmek deg usayes nni i iḍerrun sdat s
twala kan yiwetn tmeṭṭut i theǧǧen tusut iwakken ad d taf timeḥremt is
ccix nni yeslef i tamart is yerra d s wawal allen is reqqent s temmest i d yenḍen i jade s tirgin yerɣan   xaṭi a yelli ur tsess ara tti t ɣef sa n yeḥricen u gar it ddaw n tsumta m
s umesṭen a u s tallalt n yillel acemmek ur kem yettaɣ iḍ a
i uzekka ur ṭamaneɣ di walu  uɣal d iwakken ad am n fkeɣ ddwa ara ad iliɣ heggaɣ am t id mi i yesserceq tamuɣli s di tinn n jade yesteqsa tt s tinn n umesṭen   regziḍ iyi d a yelli  uɣal d azekka di tnezzayt ɣef lewhi n mraw d yan  si a ɣer yimir nni ad iliɣ heggaɣ am d yiwen n ddwa ara ad yesrewlen sa n ccwṭen  jade tenna  ih  s uhuzzu n uqerru s
ccix a iṣud ɣer ɛelǧiya am tinn i yerran i kran usewleh tekker tekker idmaren ɣer sdat iwakken ad tanef ccix amek ara ad iẓer mliḥ idmaren is i yettimɣuren s tugna n tin yufan iman is ngum ad tessewleh s yiwen n umussu n uqerru ɣef wakken aḥric nni n ẓyara yekfa
mɛamar d jade snemren ccix nni i yeqqimen yessusem lbal is yerra s anda nniḍen yella yesraḥay deg yiwen n wabbu n lǧawi i yellan ireq deg yiwen n nnafex
yebda yestewtiw d kra n imeslayen s way s izeɣɣeb mɛamar am winn i yeslan i yisem n jade i d yettalles am yiwet n tezlitt n ccna   jade jade  yezzi ɣur s iwala tt d tinn iwehmen teqqur
ur yezmir ad yeṭṭef iman is ur ihedder i temɣart nni n ḥaǧǧa i d iḍillen deffir n tewwurt
 d ayen iwehhan ad d yalles isem n tmeṭṭut ik am yiwen n uẓwu n ccna
la yekkat fell as mgal zedmat n leǧnun  s nnehta i d terra s uskan n temsalt a si tid muqren
mi i d yeffeɣ si texxamt nni yesla i el ḥaǧǧa i as d yestewwetwen   n idinaren i ẓyara a mmi   yettwali ɣef akken tamsalt ɣlayet u s waṭaṣ d wazal n semmus n tikwal n uɛeddi ɣer umejjay  amatutan 
yessufeɣ d si temẓit is n ibiyiten n idinaren yefka ten i tmeṭṭut nni i ten yecleqfen armi ur yeḥsi ma llan ɣures ya idrimen neɣ ulac
yessiked s afus is d ilem
mi id yezzi kan ɣer tmeṭṭut is iwakken ad as yehḍer ɣef ucelqef nni n yedrimen qrib it yesseɣli yiwen n umdan akken i yellan yezreb acku ur as yeɛǧib ara lḥal deg umkan nni
mɛamar yesla i yimeslayen ur nban n usuter n usuref ngum amdan nni ad d yerfed aqerru s
 mɛamar  d ayen ur ttamneɣ  yenna
 sufyan  akka ihi yenna s taɣect n yinzi  deg cfaya is iyuɣalen d yuɣal as d amdakel is aqbur yid yeɣra  ajinikuliug  ixedmen ihenna
mɛamar yeẓẓuɣer it s kra n tmitratin akk in deg ur as sellen tlawin yenna s ustewtew   d acu i d tusiḍ ad txedmeḍ da   ad ak d rreɣ asteqsi a inek yenna sufyan s wawal usdid
ṭerreḍqen i sin s teḍṣa
mi i d yerra nnehta sdat n tugna nni yennecreḥen n umdakel is i as iɛeǧben sufyan yefsi as d lbeḍna s am win ur nezmir yerfed iɣallen is s igenni   usiɣ d ad kseɣ akk saḥurati yi d uqment timesriyin iw akk  ureɣ d saḥur ma tebɣiḍ ad teẓreḍ i kea  mi i yeḥṣa d yiwet n  lɛefsa  mɛamar yeɣtes ad yenneḍ i temsalt  ddiɣ d d kra n iɛeggalen n twacult iw
ɣas ur mmeẓren ara di mraw n iseggasen iɛeddan mɛamar ur yettu ara aqeṣṣer nsen aneggarut i yebna ɣef ɣef yesmuras n umdan a
yettwali t di mrawn iseggasen ɣer deffir
ad iḥesses ad as d iḥesses ad yefk tameẓẓuɣt i yiktan   ḥemmleɣ ad muqleɣ ayen akk i yesseslaben imdanen i d yenna sufyan s teḍṣa ngum ad d yernu   ad muqleɣ ɣer wudmawen n tfekkiwin n tlawin  s waya a ttḥulfuɣ iman iw am winn i yesnen talɣiwin nsent akk ad asent kseɣ akk
 lemmer i tferneḍ yiwen n umahil ur neɛni tilawin yenna as t s cwiṭ n umesxer iwakken ad t yeḥres
yerra as sufyan s tinn  tak u tak    da tzegleḍ aṭaṣ ma tɣilleḍ d amahil n tlawin   jiniku  d amahil n yergazen n yewtimen i bɣiɣ ad d iniɣ tegziḍ a mmi  ugr n uzgen n tlawin i d yettasen ad i yi ẓrent ad ten uqmeɣ sufella n tafilt deg yiman is  di tazwara ad greɣ aḍaḍ iw i uḥadi n uḥeč mi ad nadiɣ akk agensu s aḥeč is ad tt heǧneɣ
ad tili d tinn i yettwaheǧnen armi ur tettfaq ara mi ad bedleɣ aḍaḍ iw s bibi iw yecmumeḥ d si rraḥa i yeḥḥulf yertaḥ icuf idmaren is yestewtew d s yiwet n taɣect n tiffeɣt   mi ad faqent d tid i yettwakecmen s bibi iw  ad setḥint armi ad anfent i yiman nsent war ma nnant d awal
mɛamar yegza ɣef wakken  bibi  d isem i yefka i uyennat is
yeqqel yennerwi
ur yeẓri d acu n wudem ad as yefk i winn i as d yeḥkan tiffeɣt is amdan i d yettbanen d winn ur nfaq deg yiman is s wayen n d yiri ara ad ixeddem
yehḍer i umsetḥi a   ur teggadeḍ ara ad k zenzent  sufyan yeṭṭerḍeq d taḍsa yekkexkex armi qrib i ijaf   ta d lɛali tt  ad i yi zenzent  ad i yi zenzent  d anwi ɣur ad i yi zenzent  ɣer yergazen nsent  i yemsulta  ah ih ur ak n nniɣ ara  ur ttḥadiɣ ara tilawin i ixedmen aṭruṭwar  tid a ur yi ḥemmunt ara akk tid i yi d yesludduyen d tilawin i ttqadaren medden tilawin i yettsetḥin ugar i t ttilint ugar i yi ḥemmunt  yeslef i claɣem is ičaranen armi i as ɣummen icenfiren is sakin yewwet d   ṣṣenf n tlawin a ttaggadent si lefḍayeḥ
ad ten twaliḍ ad inint i yergazen nsent   ay ameɛzuz  ajiniku  inu d win iɛeddan i tilas felli  ameɛzuz nni ad as yessizel idammen is iwakken ad d yerr ɣef userhu s
zemreɣ ad d iniɣ kra segsent fkant iyi d azal uslig di tuffɣa n leɛqel deg i llant
yesseḥbes yiwet yecban di teḍṣa u yerna d s wudem n win i yi ifessin di lbeḍna s   ad ilint d tid i yi xelṣen azal n tmejja d winn n  bibi 
yerna d netta yeslufuy di claɣem is   kra segsent suɣent d s ccehwa d tawant i rawant mɛamar yemmekta d d winn i yebɣan ad yefk yiwet n ṭriḥa i umdakel is n zik deg wanda lḥecma ur yesɛi ur nukta ala di  sinizem   ad yessexdem amahil is iwakken ad yeḥqer di tilawin timeɣban d tirrugza ur nelli ara akk deg s
akaruh i yekreh yerrumeq it sufyan id yernan s yiwet n tugna ur nelli s tidett   aya ur ttarra ara iman ik tkerheḍ  la tettwaliḍ deg wakken la semɣareɣ di temsalt  ur hbileɣ ara iwakken ad negzeɣ ɣef tmuḍinin iw akk
ad ak galleɣ ɣef wakken slid n tilawin n iberdan i ḥudaɣ i yi d yettaken iman nsent  u daɣ ur iwiḍent ara amḍan n iḍuḍan n ufus
mɛammer yenna i yiman is   iruḥ uqerru n yemma s  amdan a yezmer ad yexdem ula d yessetma s   yeẓra ɣef wakken imeslayen imezwura i d yenna d nutni iṣeḥḥan maca yerra iman is d winn iṣerḍen kullec deg wayen i d yenna   uf  ay ggadeɣ i zemreɣ ad d iniɣ
smenyafeɣ tiḥkayin sut snat ɣef tmezwura
mi i d yemmekta aqeṣṣer a mɛamar yemɛuqqi d
iḥeqqeq d ɣef wakken sufyan mazal t di txidas a
iruḥ ad yemfaraq yid s mi i as d yeɣmez s tinn n winn i ten ixedmen   ḥku i d timseɛreqt ɣef  ijinikuten   i yi d teqqareḍ di yal tikelt mi ara ad nemlil
mɛamar ur ixemmem ara akk
yemmekta d di temseɛreqt a  ur newwi  i yeqqar i yemdukkal is n  jinikuluji 
yemmekta d daɣ ugar sufyan  yenna as s yiwet n teḍṣa ɣef ɛedlen   d anwa ixedmen anda wiyiḍ zehhun  sufyan yerra iman is d wn iḥeznen u yebra d   d anwa i tebɣiḍ ad yili  nekni s  ijinikulujiyen  i yettdawin tilawin nwen iwakken ad tezhum yidsent
twalaḍ ulac tigdi seg  ijinikulujiyen  i ixedmen anda kenwi tzehhum  deg wawal is iṭeggir allen is ɣer jaded ɛelǧiya i iteddun ad fɣentd tamuɣli n yiwen n  ujinikulug  aṣeggad i yekkaten ad d yaf talɣa tagensut n yemdanen i yessikkid
mɛamar yegza d lawan n lmerweḥ
mbaddalen tansiwin nsen
mzullen s  ad nemsawal eh   deg wanda i ẓran yiwen ur yess awal i wayeḍ
mi i yeẓwa ɣef umdakel is mɛamar ur yezmir ad yeṭṭef iman is si tmendit nni i d yekkan seg yiwet n tiffeɣt n sufyan  ayen i as d yenna ur ifaq ara deg wakken yessenɛet d temɣer n llufan is ur nugar ara lqis n uḍaḍ is
 mi i as d yefka ayennat is meẓẓi illel yeɛɛuqeb it s wacu ixeddem leḥram  ccah deg s  s way s i yefreḥ s tinn n win i yettnadin ɣef lḥeqq
d axemmem a ɣef way a i yerran mɛamar iwexxer ɣef uwerri n tmeṭṭut is i sufyan
ma iwala kan iḥuda tt ad yeḍen
mi i yeẓwa seg  ujiniku  nni thuz it jade i yellan tettraǧu t ɣer tkerrust   ayɣer ur i yi d tessekneḍ ara amdakel ik  tessetḥaḍ yess i  teḥḥulfa d tinn i yettwaɛeksen
yerra d nnehta yerra as   d asetḥi i setḥaɣ yis s  d sufyan  ajiniku  winn i tedduqes udem is yezzegzew thedder d s wawal uxmit iwakken ur as d tsell ara ɛelǧiya i yellan ya tettak d tameẓẓuɣt   winn akken i   ih winn i yerra urgar is  tegziḍ tura ayɣer i yugiɣ ad am t id zekneɣ  jade yizwiɣ d wudem is terra deg wawal s ukaruh   d ayen i yelhan i txedmeḍ  acu n umdan ur nettsetḥi
tuɣalin teḍra d d tucmitt annect n wayen i tella tawada tecbeḥ
slid n ɛelǧiya i yellan thedder aṭaṣ war n lfayda
ur teḥbis ara s wawal n tmendit d ccekran ɣef tezmert n ccix nni   ad teẓrem  ad d iheggi yiwen n uxaluḍ ara ad yerren fel awen akken ad tidirem mgal imuddiren n umaḍal amsadaɣ   d ayen s way s i tettberriḥ i jade war ma terrumeq tugna nni tuḥzint n sin nnideg uɛǧab i tt yeɛǧeb ccix nni ur txemmem ara ɣef wakken sin a wiyiḍ url lin yid s
d ayen yellan drus ma nenna d ɣef wakken tewhem mi i as yewqem mɛamar tamawt a   ccix a i d yennan d winn ur nezmir ad yewwet mgal iruḥaniyen a iḍ a yettban iyi d cwiyya kan  tedduqes ngum ad terr awal nettat tergagi am tceṭṭaḥin nni s uɛeddis   d acu n  ṣaraḥa i yellan nnig n ta  deg umkan ad awen yeṣṣenṭeḍ ayen i as yehwan yenna awen d tidett  deg i yezmer ad ken yemmeṣten mgal kran iruḥaniyen iḍ a mačči mgal n akkit s taɣect yennegzamen tunnigt tcuba seg wid i yekkaten ɣef yiwet n tɣawsa tuɣrist mgal n ikafriwen
ad as tiniḍ tekkat ɣef tudert is damačči deg wayen i d teqqar maca di tezmert is n useqneɛ n wiyiḍ
 yessuter awen d ad tuɣalem azekka ad nuɣal azekka  am akken i yebɣu yili iḍ yettɛeddi b lxeff  teqcict a mɛamar ur nebɣi ad d yesker kra n umgaru s i yesteqbilen yewwet sakin imeslayen d iwexxer   ih tesɛiḍ lḥeqqmaca segmi deg ugama w nek d winn i ur nẓeddem ara kan yettḥadaren  bɣiɣ ad bedleɣ ma yella wamek taxxamt iḍ a ɛelǧiya tzellez si tmendit u terra s tinn iḥeqqen d yiman is am tinn i yeslan i wawal amessas itebɣa ad tesseɣti   acku tɣilleḍ ma tbedleḍ taxxamt ad tethenniḍ  teggureɛ d tessers yiwet n tyita s tmerniwt n winn i yeẓran ad iḥadi amkan urhif n wayeḍ   mačči d taxxamt i yettnadi maca d tameṭṭut ik  deg wanda čurent akk arma d taggaran unebdu  yettwiḥuda seg yiwet n tyita timerniwt yekker yessusem
lemmer i telli d argaz ad as yini d acu ad yexdem i uruḥani nni maca i txeddamt n usteqbel n lɣaci yenna as ur yezmir ad d yeffeɣ mgal n walu ma ur as d tuɣal ara mgal is netta
ayen i d yeqqimen n ubrid yettwidda deg yiwet n tsusmi n yeẓra ɣef twines n tmitratin si ɣer lqerban n yiwen n uɛemmur n yexxamen tessuter it ɛelǧiya iwakken ad yeḥbes ɣer tama n yiwet n tkessart
d agmam is nettat
mi i ten teǧǧa tenna as d s yiwet n tugna ur nettwagza d yiwen n ucmumeḥ ur nelhi   ur ggan ara iḍ a ma tebɣiḍ ad teqqimeḍ d tmeṭṭut ik  mɛamar iruḥ ad as iḍeggar yiwen n yir n wawal sakin yeṭṭef iman is
yerfa si tmeṭṭut nni armi i d yesmar uref is fell as war ma yeṭṭef iman is  tameṭṭut is d tinigit fell asen   teẓriḍ amek i tesludduy sdat n umuxtur nni n ccix  qrib i as tefka iman is sdat nneɣ  d taɣyult terna d yiwet n yiwet n teẓriḍ d acu i bɣiɣ ad d iniɣ  mi iwala jade d tinn ur neɛdil yid s deg way a yerna deg yiwen n wawal ugar am winn i yebɣan ad tt id yessambawel  deg wanda iɛus iman is s usexdem n waṭaṣ n imeslayen yuktan garasen iwakken ur itekkes ara fell as lḥecma d uḥadi n iḥulfan is  deg wanda uref is d lḥir is d wid i yerna   d tameṭṭut si sut n yir tudert ur ngezzu kra  terna tettraḥ am yiwen n putǧis  ta d tikelt tanegarut deg ad tgarr iḍarren is di tkerrust iw  yessed ɣef umeslay n   tkerrust iw  iwakken ad d yesken ɣef wakken netta i d bab n temsalt
mi i yeẓra tameṭṭut is teqqur am uẓru yerra tt i usikked ɣer yigli
tugna n usensu nni s temlel is tufsixt deg ugensu n tallast n yiḍ ur d tessaki kra deg s
yezzi ɣer tmeṭṭut is
udem is d winn ur necrih n yir n wussan
yella yetqelleq u yuref
tameṭṭut is tella as d tinn i t id yettarran ɣer yiman is
seg s nettat i yettuɣal d winn yersen
 urǧin ur teẓriɣ yetqelleq annect a
ad tili d tinn i yeggaden  yenna i yiman is  yettu  asmenteg  i t d tesmenteg ya kan kra n dqayeq ɣer deffir
ur yezmir ur yebɣi ad yeqqim deg waddad nni n tawla yeqqer yesteqsa jade deg yella deg ugensu s ad t tessamen   labas  tedduqes am tinn i yellan deg wanda nniḍen
 ih ih labas i lliɣ  mɛamar yuɣal d ɣur s   ur i yi d ttawi ara di tmucuha la tesxunzureḍ  jade terra d nnehta  ur tettwagzaḍ ara akk  ad d cmumḥeɣ ad d tiniḍ d ayen ur nesɛi anamek  mi ara susmeɣ daɣ
ayen ara ad xedmeɣ ad i yi d testeqsiḍ fell as daɣ ur gziɣ ara mi i tt id tewwiḍ deffir n ɛelǧiya
texdem deg nneɣ lxir u tajmilt ara ad as terreḍ ad tt tregmeḍ  mɛamar yuli t id  lgaz 
iruḥ ad yeṣṣerbek sqi takurt nni i as ikersen deg uɛeddis mi i yeẓra yiwen n waggay n iqerra d iberkanen i ten id yettḥekkiren
takurt nni texsi yeqqel d amsetḥit   salam ɛlikum  awal i asen iḍeggar
rran as d i wazul ines deg wanda i sikiden s ddaw n tiṭ s ṣqaṭa ɣer jade
mɛamar yella iteddu ad yeṣṣenqeṣ di tikli yuɣal iɣeṣṣeb
takerrust nni tjelleb tessebɛed akk in ugar ɣef iqerra nni iberkanen teḥbes deg ugensu n yiwen n  parking   tameṭṭut is ɣef tmuɣliwin nni
i yessebɛed s wacu yefreḥ s tḥila nni i yurar i yiqerra nni i berkanen mɛamar yerra tawwurt n tkerrust is netta iṭeggir tiṭ is s lḥira ɣer tmeṭṭut is
yeḥbes  kra n tmitratin akk in llan iqerra wiyiḍ iberkanen laten d yessikiden s yiwet n tmuɣli n umesxer
 ad as tiniḍ nekni d tamment la d njebbed deg yizan   isuɣ ɣer tmeṭṭut is deg umpkan ad isuɣ ɣer imeslab nni
izul aggay nni n yergazen netta iteddu deffir n tmeṭṭut is iwakken ad yekkes  amatricul  n tmeṭṭut is am akken i yeqqar netta s yiman is tǧmeccacin n tlawin ɣef tmuɣliwin ur nesɛi n iqerra nni iberkanen
segmi i yebɣa ad yemmesṭen tameṭṭut is si tmuɣliwin n wiyiḍ truḥ as tikli s
deg umkan ad yeṣṣeḍlem imeslab nni yerra tt ɣef tmeṭṭut is mi i tɛeǧǧeb
ah  acḥal ad yefreḥ asmi ad ten tawi temɣer deg uwtay  yiwen ur yettmuqul ɣer tmeṭṭut is
s ijerbiqen ad tekmec d anwa ad tt yebɣun  ur tettili d tin ara gabren medden
iqerra nni iberkanen ad ttaɣen d yiman nsen
yenna as ad yimṣr u ad yethenni
war n thuski s tameṭṭut is yiwen ur tt yettmuqul d tidett maca i netta ad yernu ad tt yemmuqel  urǧin ur t id yusi usteqsi a
d yiwen n uḥulfu ur nban d acu t i t yuɣen
zzux d uṣemɣer n yiman is mi i yella d winn i tefren thuski a maca tella daɣ tigdi ma yesruḥ itt yeggad ad tfaq i wudem is n tidett tigdi daɣ ma tufa winn ara t yifen
s usegzel yeggad ur trennu ad t tḥemmel  acku yeẓra ɣef wakken tameṭṭut is d tamufrart di yal abrid
yella d aṣeggad n tlawin di zzman is ur iḥemmel ara ayen i yellan deg iqerra nni iberkanen ayen i yellan deg uqerru s netta zik  u d ayen ad t yili daɣ yiwen n wass wi i yeẓran  ad as d inin ɣef wakken ucka d netta yella di zik is d yiwen n uqerru aberkan s wacu ad d yegrawel s uɛǧab ur t iɛeǧǧeb ara lḥal ad asen yini ur i yi seɛdalet ara yidwen d  leḥram 
amek  ilmend n usegmi n yidles ara ad asen yini
ɣur s netta iqerra iberkanen d win i yessedhayen iman nsen s wayen n d yiri d ilmawen d at n  les ḍices  d lehwayecu netta d anemgal n way a akk
aɣrab i t iferqen d iqerra iberkanen a d arqiqan ugar ɣef wakken i t yettmeyyiz netta
nutni skanayen d ɛinani lemyal nsen netta xaṭi iteffer iten yeččebbiḥ iten iswi d yiwen  iberdan mxallafen
amgired a yeskan d agama n umdan aɣerman d umdan ur t nelli aqbur  ilmend n mɛamar
ad negzu s shala di tutlayt is awal n aqbur d aswir aneggaru n tuɣalit ɣer deffir n umdan
la netta la jade ur zmiren ad ṣerḍen xersum d yiwet n tuffiẓt n uɣrum
am akken daɣ i ttaggaden ad alin ɣer texxamt nsen sewxaren ugar iwimi i zemren lawan deg ad n alin
maca aniɣer ad ẓwun iwakken ad sɛeddin akud  taseqfit teččur d iqerra iberkanen kren ṭfen abrid n teftist segmi i as nnan aẓwu n yill ad asen iserreḥ iẓuran nsen
ulac n tagratin iṭerḍiqen n teḍṣa da di hin  annect a yesken asen d ɣef wakken taftist ɛummen d fell as tettwisteɛmer  ewwin tt iqerra iberkanen
mɛamar ur ten iferrez ara mliḥ di tallast  maca yettmeyyiz iten deg wallaɣ is d lexyalat ara ad steḥlin mi ad ẓren tameṭṭut is
ur ufin s anda ad malen uɣalen s tinn n nnig n wul rran ɣer texxamt nsen
yif aruḥanit ur tẓerreḍ wala cwaṭen nni n at iqerra iberkanen ara ad teẓreḍ akken s timad nsen
iqerra a iberkanen iɛemren ddunit uɣalen d yiwet n tagdi n tidett   iḍelli ufan aɣ d di tziri iḍ a d nukni i ten yufan
ur nettɛeṭṭil ad ten naf di texxamt nneɣ  d amek i t iɣaḍ lḥal
iḍarren ttleɣwan mɛamar yuli isukfal nni yettawin ɣer wannag wis sin anda i tella texxamt nsen s wuṭun n 
 ha ur rumqeɣ ara ɣef wakken netta izeɣɣeb uksum is uṭun n texxamt ikeffu s umḍan n sa amḍan adrugan s wugar 
 yettnadi signes anda ma i yedda am isura n tigdi i yettwali mi i yella d aqrur
zdatn tewwurt n texxamt nsen yesrumeq i tmeṭṭut is i yellan terti am yiwen n u  yǧgi    teẓriḍ uṭun n texxamt nneɣ    i sakin  nettat ur tecliɛ
yerfed ifassen is def yiwen n umussu n ddehca yerra as s cwiṭ n wuref   maca amḍan n sa eh teẓriḍ ɣef wakken d yiwen n umḍan  aseḥran  i sexdamen deg imuras idruganen deg usɣan u d tmeɣriwin n iseḥḥaren neɣ n uḥawez n leǧnun jade tecmumeḥ u teṭṭef as afus is   ur tezriḍ kullec sliɣ ɣer yemma ɣef wakken ilmend n tmucuha n temdint n tafuret tazayert tamaneɣt  imḍanen n d ttawin d uhuḍ  teḍṣa d seg wul is terna d ayen s way s i tessaged argaz is   teẓriḍ ur tesɛiḍ ara kan amḍan n  yella daɣ winn n  d aɛerram amuqran fell aɣ mamu  mɛamar yeṣṣiweḍ kan ad d yini   seg wul im  mi i twala argaz is d winn i yetqelqen teɣtes ad tfak d unecreḥ nni   la ad d tturareɣ kan yid k teẓriḍ  iwakken kan ad ak n sekneɣ ɣef wakken d timucuha n yeqrar kan
sakin s yiwet n taɣect taqesḥant cwiṭ tefka cwiṭ n tasa i urgaz is   iyya ad nruḥ a mamu ad teẓreḍ ur aɣ yettaɣ wacemmek  fell aɣ kan ad d nini taṣurett nni n  ukursi  d snat nni n el ayat tineggura n tgenduzt s wakka ur aɣ yettaɣ wayra sɣur iruḥaniyen   ayɣer ur i yi d tenniḍ ara aya seg llin  ayɣer ur i yi d tenniḍ ara ɣef wakken winn ad d yinin lqur an ad yemmeṣten iman is  mɛamar yeḥwaǧ ad yenṭeḍ ɣer  tzeggart  iwakken ad yamen ad ibaɛed i tirza nni n uruḥanit deg yiḍ
jade tekcem d tamezwarut ɣer texxamt sakin terra as d s taɣect yersen   ɣas akken i siwleɣ i yemma
d nettat i yi d yennan ɣef wakken lqur an yessebɛad iruḥaniyen neɣ imuddiren n umaḍal wayeḍ
mɛamar iɛedda si lewhama ḥr lxelɛa
yesqewqiw seg iḥulfan i t yuɣen   mmmmmaca melmi i tessiwleḍ i yemma m  terra as d s wudem n tinn i yertin   tecfiḍ mi i nella di  lhall  ngum ad nali ɣer texxamt nneɣ  ruḥeɣ d tinn izerben neɣ aha  ur yelli wacemmek slid i usiwel i yemma  iruḥ ad as yerr ɣef wakken teḍra as d am yiwen n ubuheyyuf mi ur irumeq ara ɣef wakken mačči d tidett mi i truḥ d tazla akenni kan ngum ad alin ɣer texxamt asmi di n di n ɣef tikelt iḥeqqeq d ɣef wayen i yesraḥay mi i yekcem ɣer texxamt
yenṭeq d am winn i yeẓran yiwen n uruḥanit   tesraḥeḍ rriḥa a n lḥenni  jade tesraḥ aẓwu nni u terra as s wudem interlǧquẓ  ih d tidett ad as tiniḍ d rriḥa n lḥennitesbed anzaren is deg igenni iwakken ad d taf amkan ansi i d tekka rriḥa nni  deg wanda mɛamar ṭerḍiuqent tuɣmas is
yeggad armi i d teɣli fell as tgugemt
ur yezmir ad d yini awal yebɣa ad yerwel ad yuɣal ɣer tzayert ulamma ɣef uḍar
iwala tameṭṭut is terra anzaren deg igenni ɣertexxamt n ucucef
ifaq d ɣef wakken seg umkan nni ansi i d tekka rriḥa nni
yeḍfer itt iwala tettḥadi u teččummu di kra n isufar n ccbaḥa ngum ad as d tewqem tamawt a   cikkeɣ ufiɣ d tifrat  d tammunt n isufar mgal igarlelluten ansi i d tekka rriḥa a
taxeddamt n useyyeq i tt yesxedmen s waṭaṣ di texxamt n ucucef wanag amek da
ad xaṭi xaṭi mačči d rrehj n mgal n igarlelluten  ḥeqqeɣ d ɣef wakken d ayen nniḍen
waqila ɣef wakken teṭṭuqet rriḥa a negzu thedder d s yiwet n  leqniɛa  armi i yeḥḥulfa mɛamar iman is yertaḥ
yeḥwaj kan ad yertiḥ ulamma s tkerkas
d winn aa ad yeckenneṭḍen ɣer wayen i d yusan awi d kan ad yili neɣ ad tili mgal tiggawt n iruḥaniyen
iḥemmel mliḥ awal nni i d yeqqaren   zhu i alukan s tkerkas   yeẓwa ad yeqqim ɣef umeṭraḥ tameṭṭut is yunef as di texxamt n ucucef tettnadi ad tegzu mliḥ tamsalt nni n rriḥa n lḥenni
mi i d teffeɣ yesteqsa tt s tmuɣli
tesfinxer d sakin terra as d   ɣilleɣ rriḥa tekka d seg yiwen seg isufar iw n ccbaḥa  ngum ad tfak awal is mɛamar yegzem as t   tɣilleḍ iman im deg yiwen n usaru ahindit  d yiwen n umuddir ur nettwaẓer i am iweqmen lḥenni iḥeqqeq am t id ccix nni   sakin cwiṭ mi i yella yeẓẓel ɣef umeṭraḥ ɣer tama n tmeṭṭut is yesla as teqqar d s wawal urris tiṣurtin n uqur an
ur yezmir ad yessamen iman is s yij n tṣurtin kan ur yessin ala tiwezlanin nni ugar    illel d yiwen  d tinn n  el kawtar yeṣṣeḍlem iman is mi ur yessin ara aṭaṣ n tɣawsiwin n usentel n usɣan
ha t d acu t afrunkufunit i yeččuren iman is s yedles n utaram
di teswiḥin am ti tettili d kan trewla ɣer usɣan
acḥal ur ɣriɣ taɛrabt mi i mlliɣ di llisi   ixemmem ɣef iselmaden nni i d yusan seg usamer usan d s waṭaṣ usan d ad seɣren i as izeknen amek ad yeddu isurrifen imezwura di tutlayt taɛrabt
timsirin nsen d tid i yessɛyayen u d tid yessedhayen kan armi i d yufa iman is berra ič unnar n turart
mačči d netta ara ad yettwiṣḍelmen maca d iselmaden n utaram d wid i ten id yewwin
netta d taɣtest kan
ma inuda deg ugensu s yewilem ad yesteɛref ɣef wakken tutlayt taɛrabt yerra tt deg yidis acku tayri i yesɛa i tutlayt tafransisit ur tunef d yiwen n umkan i tutlayt tayeḍ
daɣ taɛrabt n berra yettwali tt d nettat i d tutlayt is n tidett  ma d taɛrabt taklasikit yettwali tt iɛedda wakud is
yezmer ad d yaf i ufran is  segmi ulac tifrat deg yidles aɛrab  agama ur iḥemmel ara tilmawit  yeqqel yettḥemmil ayen i yufa zdat s d wayen i as seččen iḥemmel
yuɣal d akurmut n yedles nsen
ma i kra n yemdanen d rrbeḥ i d yewwi umgaru netta ɣur s d amkan anda i yufa iman is anda i yufa ayen ara ad yečč rruḥ is iman n winn mi i yuella derbazen d rumantizem d iṣaten  tayri cǧurtǧis tayri n uramsu isefra idlisen n  hugǧ balzak standhal ifransisiyen
yeɛreḍ iselmaden is yezmer yiwen ad iwali deg umdan a d yiwen iwimi steɛɛemren allaɣ is d ayen ur iqebbel mɛamar ara yekren ad t yexneq
d winn i yettwisteɛɛemren netta  taki telha ta  maca ulac yiwen n uzayrit annect is u yerna ad izux s waya a  cwiṭ kan yesla i ujxar  jade teṭṭeṣ
yeccucla ad yili deg umkan is
yebɣa ad yesɛu afud is d talwit is deg wanda i tella tettmagar du zedmat n imuddiren n umaḍal wayeḍ
yebɣa ad tenɣa as akk imussuten ɣef inuda
u daɣ iwakken ad taf iman is ma yeḍḥa d tt id iɛenneq
maca tigdi yeɣra di temẓi s ɣef wakken tafat tesserwal leǧnun yunef i teftilin akk la reqqent ula daɣ n tinn n udabuz d tinn n texxamt n ucucef
ɣas teṭṭuqet tafat a tameṭṭut is teṣṣiweḍ iwakken ad tgen deg wanda netta ur yezmir ara akk ad yeqqen allen is slid ma di tallast timdimsest
yesteɛǧeb deg s s wugar
di tegnitt n tidett mɛamar yesteɛref s imeslayen i as d tenna yemma s   mačči d tameṭṭut kan i tesɛiḍ ɣer tama k d argaz daɣ   ireggel dima i tamawt a s uṭerḍeq s teḍṣa   s wazal n yiwet sɛiɣ snat   allen is ttembewwilent ttekkent d ɣef tallunt nni ɣur teṣṣawaḍ tmuɣli s yettxemmim ɣef  lewcayer  ara ad d yemlen ɣef uruḥanit nni ma yella di n
yesla i taɣect n i ccix nni yessewḥacen   ma ngum ad teṭṣem ad teṣṣerbek yiwet n teftilt aya d yiwet si lewcayer  ma teslam i yimeṭṭi n kra n imiren s yiwen n i yessawalen imesli ugrud daɣ d yiwet segsent  ma teɣli d tallast ɣef texxamt nwen  neɣ tegres texxamt nwen  neɣ tameṭṭut la treggel fell ak daɣ  ma tettnadi fell ak daɣ
lewcayer qwant  izeyyer agames is si lḥers mi ixemmem i yimeslayen ineggura   lewcayer qwant
amek ara ad xedmeɣ ma kullec d lewcayer  lemmer ɣas i sutreɣ i ccix nni ad i yi d yexdem yiwen n wumuɣ ummid n lewcayer a  yenna deg wul is deg i yekres iman is
am akken i yebɣu yuref uref is ur yessaweḍ azal n facal deg i yella
yeẓra deg wakken ma lǧen nni yusa d ɣer tmeṭṭut is ur as izemmer ad t yesseɣli di turmict n tiṭ
aruḥanit nni ad yekseb tameṭṭut is ad as tt yawi ad yuɣal d  rxis  ad yettwirxes sɣur yiwen n umuddir n umaḍal wayeḍ  ad as d yeqqim kan ad yenɣ iman is
di tirga s d ushetref i yefɣen i leɛqel ugar ur as d tettas ad imeyyez yiwet n tmacahut am ta d ufna am wa  d afna ur nesɛi udem war tafekka maca yesɛa aḥilul  yettwali di tugniwin n wayeḍ ɣef tmeṭṭut is udem is yesṣer si lḥir yezzi ɣer tmeṭṭut is deg i yettraǧu ayen n d yiri ugar
teṭṭeṣ yiwet n tguni i yelhan
agim n isteqsiyen urzen as allaɣ is  lemmer kra ur d yeqqar ɣef wakken yusa d arma ad yettwirxeṣ seg uqerru arma d iḍarren  u ma yeẓra tameṭṭut is tettemxebbiḍ uḥd s am tinn ɣef i d yuɣal yiwen d u ad yesdem  d acu iwimi yezmer  aḥulfu s yiman is d winn ur nezmir simmal yettimɣur as
yal dqiqa ad yemmuqel ɣer temrilt is ad yettɛassa di tafrara ara ad t iselken
d mraw d sin kan
yettxemmim ɣef udlis  anezruf n iṭerṭaren  anda iserdasiyen i yennewdaren di tiɣremt nsen deg unezruf ttɛassan ma ad d yas ufna nsen afna deg umur amuqran n  warezg  d winn ur nettas
maca deg waddad is mačči d afna ibanen s tfekka s maca d yiwen ur tẓerreḍ  yiwen n umrig ur t iḥebbes
iwakken ad yesɛeddi akud yuɣal yeddem d  sas 
yettnadi isuyas i yeḥman ugar
asmi kan i yebda la yeqqar deg usayes tikelt
 amalku  nni  awetman  yeffeɣ as d ɣef tikelt si tiflatin n wanzaren
imezwaru yeḥbes ɣef yebɣa ad iẓer d acu ad yexdem deg umkan is
leɛqel is yerwi armi ur yezmir ad ixemmem kan ɣef yiwet n tɣawsa
yenna deg wakken ala aqur an ara ad t iɛawnen ad yeṣber i uraǧu nni
asmi i yebda la d yeqqar di tṣurett n  illel d yiwen kan  yeḥbes yettemkerfif aṭaṣ deg imeslayen s wamek ur ten yettseggim ara
d ayen n d yiri ugar ɣef lemmer ur ten id yeqqar
lqelq is yiweḍ ɣer tlisa s  lemmer aha t amkerfef a yekka d sɣur uruḥanit a  neɣ aha t d asewleh is  u daɣ yenna aha t d lḥir d tigdi i as yesxerben cfawat is tinn i yellan deg ugama s tgarrez
yezzi ɣer tmeṭṭut is
teṭṭeṣ lyidrawat ttwiḍegrent akk in
yekres anyir is ur irumeq ara aya di tewiḥt i yezrin
tettban as d d tinn iɣummen akk si temgarṭ armi d iḍarren
yetḥeyyer yeqreb cwiṭ ɣur s s leḥder yeldi imeẓẓaɣ is  ur yesli la i nnehta la i unazeɛ  ala yiwen n usnuffes yecban deg wiyiḍ
yerra d nnehta muqren
ha t yesla i yiwen n lḥess i d yusan si texxamt n ucucef
yekker s leḥder
yettnadi yiwen n umrig ara ad as yilin d amrig
ur n yufi slid n rrehj i yigarlelluten  qettal  i ugar n tmenɣiwt i ineqq ableɣ is muqqer u yerna ẓẓay
yesɛa azal n isantimitren di teɣzi u ẓẓay s wazal daɣ n n yegramen
d adebbuz n tidett
s umrig a gar ifassen is mɛamar yerra ɣer texxamt n ucucef
ileḥḥu ɣef tfednin
lemri nni i yellan sdat s yettwiɛelleq ɣer uɣrab yerra as d yiwet n tugna  yiwen n lexyal s uzagur i yeknan d yiwen n ukerciw iteddu ɣef tfednin
lexyal nni yettban as d yecmet
ines netta ur tt yeḥwaj ara ur as d teqqim deg uwenneɛ neɣ di thuski
yekcem s leḥder ɣer texxamt n ucucef
d tilemtyefka tameẓẓuɣt is yeḥḥulfa deg wakken aṭerḍeq nni d winn ara d yuɣalen kan  deg wanda i yesla i uṭerḍeq a  yedduqes ul is yekkat ɣer igenni
sakin yufa d amkan n uṭerḍeq nni deg yella yiwen n ugarlellut d aqerḍal d aqehwit s antennes d tiqerḍalin yetturar di tsakuct n isufar n tarda n tmeṭṭut is
yemɛuqqi d
yerra ɣur s rrehj nni yessiki t id fella as i t yeṣṣeɣren di n di n
yeẓra ɣef wakken tameṭṭut is ur as iɛeǧǧeb ara lḥal mi ad as yeṣṣexṣer isufar is n cbaḥa maca yenna as ad t tefhem  ur yettaǧǧa ara daɣ agarlellu a ad yessexmej akk lḥala  seg igarlelluten  iqebbaniyen imejṭaḥ iberkanen iqehwiyen
yekreh akk ayen i yettembewwilen iteddun ɣef uɛeddis
yeddem d s uɣunfu agarlelut nni di tmeḥremt n lkaɣeḍ iḍeggar it s deg wanda ad d yemɛuqqi wurrif deg ubidun n zzbell
ma ur yezmir ad yennaɣ nnedɣer nned d yiwen n uruḥanit xersum yezmer xersum ad yenɣ yiwen ugarlellut i yenna i yiman is s tugna n urgaz ur nesɛi kra am akken imeyyez iman is
 mamu  mamu  anda k   taɣect n tmeṭṭut is tesduqqes it id deg wanda yella yessikkid ɣer teɣtest is iḍarren deg igenni d tsekwa ṣubbent
 aql i da  usiɣ d  d acu i yella  yerra as tiyersi s teqqur si lḥir netta yettazzal ɣur s
 ur yelli wacemmek mi i d ukiɣ tḥeyreɣ mi ur k ẓriɣ ara d aya
yefreḥ s yiwetn tmendit muqret mi iwala tameṭṭtut is tekker d ur tt yuɣ wayra
 am akken i yebɣu yili yewwilem ad tt ṭfeɣ ur teggan ara
s wakka aruḥanit nni ur tt iteṭṭef di tguni s
 deg ugensu s mačči i uruḥanit nni ɣef i yettxemmim maca ɣef yiman is
tameṭṭut is ma tuki ad t twanes
ad ilin di sin ara ad imagren aruḥanit nni ma teṭṭeṣ ad yili uḥd s
di n kan mi id tuki yefreḥ tekker tuɣal ɣer tguni di n di n
yekcem it id lḥir daɣ
 labas  teffay d sakin terra as d nettat tezzi akk in fell as   ih labas  aya eṭṭeṣ mamu  mɛamar yeldi imi s mi tameṭṭut is ur texdim kra ɣef lḥif i yella yettidir it
ha t la yettɛassa deg uruḥani nni yeqbel ad yemmet fell as ha t yemmut seg uqelleq
ayen akk i tufa ad as d tini  aya ruḥ ad teṭṣeḍ mamu   am win i yesɛan ala ayaki ad t yexdem  am aken aserhu s ur yelli deg umihi
ur yeẓri ma tinn ur nfaq s taluft neɣ d tasa i tesɛa
yemmuqel i tikelt tis twines tamrilt is
ireqqasen twerrin d d yiwen n usrag n tnezzayt
atik tak amikanikit n ureqqas n tasinin yettban as d ẓẓay aṭaṣ
ẓẓay armi i t id yekcem ccek  lemmer aha t kra n wafud ur nettwaẓer saẓẓayuent di tikli n wakud  di n di n yekkes tikti a seg uqerru s as d yettbanen d kra n leɛǧeb
yessers iman is mi i as yenna winn i yetqelqen yettḥulfu s wakud ẓẓay ur yettɛeddi b el xeff
ah  lemmer ad yesseɛjel tunḍa n ireqqasen nni deg utik tak nsen seqraben t ɣer tafat n tafrara i yettḥawazen iruḥaniyen n umaḍal wayeḍ
allen is bdant la teqnent cwiṭ cwiṭ
yewwet ad yewwet mgal n naddam s iɣimi sufella n umeṭraḥ
kra n dqayeq sakin si ɛeggu u tiɣimit nni ur t tessertaḥ yuɣal yeẓẓel ɣer tama ntmeṭṭut is s usnuffes is regulier alugnan yeskan d addad n talwit deg i tella
teṭṭeṣ di tguni leqqayen am ulufan i yesgen ukeffay n yemma s i yeṭṭeḍ
yeḥḥulfa s yiwet n leḥnana deg wul is fell as nettat
am akken i yebɣu yili ma yetḥeyyer ma yebɣa ad yennaɣ arma i yemmut ɣef tidra s nettat d userhu s nettat
yewwet ad irekkez iman is ɣef yiwet n tɣawsa allaɣ is i yeɛyan i yetḥeyren yettarra ɣer yal tama
di tazwara yeḥbes ɣer ifesufen n  tanga  ur nettamen la s yillel neɣ d cciṭan sin a snulfan ten id iwakken ad  yewwet umdan ɣef wayla s ɣer i yettwarez 
segmi ur yelli si tiẓri a a yerra ɣer yiwen n umyaru i iḥemmel mliḥ   victor hugo  mačči d amedyaz nni aẓeɛluk n  les comtemplations  maca d ababat nni i yemmuten mi i as temmut yelli s winn i idewwiren di tafilin iwakken ad la yeḍer d yimanen
mɛamar yufa d yeččecmumuḥ mi i ixemmem ɣef ubrid a n  spiritizem  ur yettamen ara akk
ayen i t yeswehmen amek yiwen n iman unnig am umedyaz a yeḍḥa d  tenneḥcaya s  s ɣur yiwen i yetturaren s medden
axemmem a tesɛiwez it
yeḥḥulfa iman is am winn i yettwaberran yuki d iman is i yemmuten yiman is ɣef bab n  yimeɣban  ur d neqqar ɣef wakken amdan a mačči d winn ur tettamneḍ neɣ yeshel ɣef tezririn  maca d winn d winn i yenɣa leḥzen armi i inuda allal s wamek ad iṣebber iman is
am akken daɣ yemmekta d ɣef wakken  hugo  ula d netta yesla i tyitiwin ɣef texxamt is
anda ur nezmir ad d nutlay ɣef uḥulfu n nnig n tilas d laman s shala segmi llan yemdanen wiyiḍ i yidiren timsal a
deg usentel a idlisen n  camille flammarion  i d ihedren ɣef yexxamen i yettwizedɣen d wid i d yettuɣalen yemmekta ten id sifgen as ayen i as d yeqqien n leɛqel d tasa
yuɣal ɣer uqrur nni i yettamnen s iruḥaniyen d wid i yemmuten kren d
segmi  hugo  amuqran yella d inigi i way a segmi amusnaw nni n  flammarion  ijerreb yessen iten s termitin  timsal a llant ihi yebɣa neɣ ur yebɣi
yeḥḥulfa s lecfar is ttaẓẓayen
iwakken ad iḥawez naddam d uxemmem a ucmit i t yestqelliqen ugar yenna as ɣef wakken abrid ufrin ara ad t yeṣṣertiḥen ad yeqqim yuki u ad ixemmem ɣef tilawin i yeṭṭef di zik is
yesɛedda tent id akk  tacelhabt tarrast tamuffayt taqebbanit tinn i yesɛan ineẓḍan tint tinn i yennebran tinn i yuḍnen aṭan n tazuft d tiyiḍ daɣ maca segmi ur yerris deg wallaɣ is ur yeḥbis ɣer yiwet
s yiwen n wafud amuqran yerra yerra d ɣur s yiwen n yikti mi i yella d aqrur ɣef i yecfa anda i yexleḍ usetḥi d leqbaḥa i yidir d yiwet
yesɛa mraw d semmus n tanaragt is meẓẓiyet cwiṭ fell as
tettlus aḥiǧab tecbeḥ tesɛa sser
iseggasen yenna as ur yesɛi d zherr d tinn i yettamnen s talɣiwin n berra kan tettxemmim kan ɣef allah iḍ d wass
yebɣa ad yeɛreḍ cwiṭ ad yurar tinn n cciṭan ad as yesken abri dur nelli d winn n uɛbad
iḥeqqeq d ɣef wakken iniɣ ur yeɛdil gar winn n uɛbad d winn n uciṭṭen anda amezwaru ad yernu s shala wis sin
yewqem isumar i llalt nni s uḥiǧab s yini iruḥen ɣer unili
d leɛǧeb  yerbeḥ cciṭan
ur teṭṭif iman is taqrurt nni teɣli d deg wussu is am ugummu i yebban
simmal nettat tettuɣal ɣer deffir ɣer tuba simmal netta iferreḥ mi i yeɣleb yiwet i yessiwɛiren iman is s usɣan  d lɛeqliya i iseɛɛu umdan i yellan deg uwtay nneɣ  ad yernu winn i yeqwan
iwakken ad ṭebɛeɣ ugar taqcict nni deg ubrid n leḥram yessuter as ad tali sufella n tweṭṭit n uxxam u ad tɛerri akk iman is
yenna as da ad tekker ad tsuɣ ɣef cciṭan
kra ur yelli
ur iṣemmeṭ ara akk fell as
texdem ayen i as yessuter terna ugar n way a  teskan d tafekka s di tugniwin i telmed war ccek si tesɣunin n tazuft
segma i yezdeɣ udem ɣer wudem d uxxam nsen yella d acu iwala deg s
urar a ur iɛeṭṭel ara aṭaṣ
yiwen n wass teṭṭef itt yemma s tɛerra iman s tettɣima deg waṭaṣ n tugniwin n leɛra  deg yemma s ur tegzi deg s acemmek
mi i yewweḍ ɣer taggara n usaru a n tayri mɛamar yeḥḥulfa d winn iwimi txuṣ ul is yembawel d
ah  acḥal i yesteḥla di lḥamu n uxxam n baba s war ma ixemmem ɣef umɛic is
ifay sakin yedduqes mi i yesla i nnehtat i d yekkan si tama n tmeṭṭut is  yezzi ɣur s ayen i yeẓra yesɣer it  yiwen n urgaz yella yettewqam di tayri d tmeṭṭut is netta yettmuqul
teṭṭef it id tigdi yeṭṭafar deg imussuten nni n uslaf i yessen ad yewqem mliḥ urgaz nni  yettḥadi deg imukan  iḥemmun  am winn i tt yesnen am akken ines
jade tettinzi d s tawant i treggu si tiggawt n urgaz nni   rnu d uh ih ih  rnu d  ur ḥebbes ara  uh acḥal i telhid  d ufrin   imeslayen askuremten t
qim di talwit a malku  yebɣa ad yessekcem iman i maca iɣallen d iḍarren ẓẓay it armi ur yezmir ad yembawel
yeqqur akk yebɣa ad isuɣ ad iɛeggeḍ iwakken ad yessembiwel akk asensu nni
maca da daɣ acemmek ur yeffiɣ si tyersi syeggugem
ayen i as d yeqqimen d ayen ur nxeddem kra  allen is i tmeẓriwt d imeẓẓaɣ is iwakken ad isel
ayen iwala yerna iwala d ahuzzu n tfekka n tmeṭṭut is
ayen i yesla d nnehta n uɛǧab s way s i testeḥla  d addad ur tidir yid s ur asen yesli yid s
teɣli d d yiwen n uwtem iǧehden di temsalt n tazuft s wafud ur nesɛi d yiwen n umedyat
ur tessetḥa ad d tessufeɣ isuɣan nni d yiwen n uberranit
ur telli d tamrabeṭ nni tamsetḥit
teṭṭef it id tuṣda tinn n facal
allen is d igenni deg usuter i uyuc iwakken ad iɛawen tameṭṭut is ad tessetḥi cwiṭ  di n ad n tanef i yiman is u ad testeḥlu d anwa ara as yinin ad yeḍru way a  tameṭṭut a i t iḥemlen yettwali tt d tamrabeṭ ad testeḥlay am tmexlult d anwa ad imeyzen aya  ur yezmir ad yessewleh iman is ɣer tmeṭṭut is yewwet ad iẓer udem n umdan nni i yefkan lebɣi i lxater is
amdan nni d winn yesɛan tafekka  tamagnut  yettban d daɣ d winn ur nesmurus addal
yettban as d d winn i yeẓra ya yuɣen tannumi iẓerr it maca ur yeẓri anda
urǧin i yexxuleḍ imdanen n umaḍal wayeḍ ara ad yesɛun talɣa n yemdanen
yella la yettru si facal ur yezmir mi di n di n argaz nni iṣud d ɣur s  d uslig is  ineggez si tigdi yettsuɣu
yeldi allen is yeqqar d taṣrett n cahada
jade tedduqes d tekna ɣer wudem is   d acu i k yuɣen a mamu  turgaḍ yir targit   asnuffes is yegzem am winn i yuzlen s zerban amecwer n n tmitratin
mi i yeẓra tameṭṭut is tunez d ɣur s yeḥṣa ɣezf wakken d yir n targit kan
yewwet ad tt yessamen   ur yelli wacemmek  walaɣ kem d tinn i yemmuten
uɣaleɣ la ttruɣ   tecmumeḥ d   teẓriḍ d acu i d qqaren  imeṭṭawen di targit skanayen d tamendit di tillawt
am akken i tettwaliḍ aql i mazal iyi dreɣ
 tebra d i leḥnana s i uqrur is amuqran argaz is
ma d mɛamar yeṣṣeḍlem iman is cwiṭ mi i yeskerkes i tmeṭṭut is
maca d ayen iwehhan ad as yini iwala tt s tiggawt n tazuft d uslig is  ad t teḥseb d ameslub
tamsalt a n umdan d uslig is i yurga d ayen ur yegzi
war ma yesseɣzen aṭaṣ yerra tamsalt a ɣer taluft n lḥir i t yuɣen
yemmekt d lexyal nni
yessiked ɣer temrilt is  d semmus du uzgen n tnezzayt
yemmeɣ ɣer tmeṭṭut is yenneḍ iman is yid s deg umeṭraḥ
ur tegzi acemmek di tiggawt a i as d yelin ɣef tikelt
argaz ara ad iɛeddin si tuṭfa n yiman is s wugar ɣer tnekra d umussu aḥrarat am wa d ayen kan ara ad isetḥeyren yiwen
deg ubran n yiman nsen d uslaf testewtew as   mamu labas  yak labas  yerra as di teḍṣa   d ayen i t ttiliɣ kan s drus mama  segmi i yeẓra lwehma deg wallen is yessegza as   mi i ẓriɣ deg wakken yenqer d wass nniɣ as acemmek n d yiri ur aɣ yettaɣ ha t  jade twexxer d fell as allen is reqqent tenna as   ur as qqar trebḥeḍ ad ak n zekneɣ yiwet n tɣawsa ara ad ak yeswehmen  tesken as iḍarren is ɣer wudem is u tenna as s tinn n tmendit   d acu ara tettwalui  yenna d kra n imeslayen ur nban tuyat knant udem is yuɣzif d   d lḥenni  yusa d ihi  ikerrec acenfir is isuɣ d   yeffures tagnitt mi i ṭṣeɣ yusa d  u yerna yeɛǧeb ikem lḥal  yekker yerfa
jade twala ad teḥbes urar a
 acḥal i tettxeggileḍ anef iyi ad ak n zegzuɣ
mɛamar yeḥulfa s yiwen n iɣimi yekcem it id
yegza ɣef wakken ur t sirexsen ara iḍ nni d aya kan i  t ihemmen 
deg yiwen n usigna i yenneḍ i yella isel i tmeṭṭut is   tecfiḍ asmi i kecmeɣ di texxamt n ucucef iwakken ad ẓreɣ ansi i d tekka rriḥa n lḥenni
nuda n akk imukan
ala lɛember n yiṭij deg i cikkeɣ yettak d rriḥa n lḥenni
nniɣ as ihi d lɛember a i yi sebɣen ifassen iw s yini n lḥenni
ɣriɣ tawerqett is n usegzu  teqqar d ɣef wakken ad yessired di n di n ifassen is seg s iwakken ur d ttɣiman ara yedrizen is
mmektaɣ d ur sirdeɣ ara ifassen iw mi i nefleɣ yis s aksum iw di teftist
nniɣ as ad uqmeɣ ihi yiwet n termit  ad uqmeɣ seg s i yiḍarren iw u ad rǧuɣ arma d tanezzayt iwakken ad ẓreɣ
hat udrug n lḥenni yefra
ugar mi i thedder tmeṭṭut is ugar mi i yettwali iman is ixuṣ di tigzi
yettwali iman is d winn ur nemɛin ara akk
deg wanda yella isetḥeyyir deg yiman is tameṭṭut is tweqqem di tirmitin is teggan di talwit tḥeqqeq d ɣef wakken ur yelli la d yiwen n cciṭan neɣ d amalkiw
iwakken ad d yetḥeqqeq mliḥ yesteqsa tt   ayɣer ur i yi d tenniḍ acemmek  ayɣer i yi tunfeḍ ḥeṣleɣ iḍ akk  tuɣal d ad as tehḍer s wamek i tella temsalt   lemmer i ak n nniɣ d lɛember n yiṭij ayen i nettwali d lḥenni ad i yi tamneḍ  daɣ ur d ḥeqqeqɣ ara ɣef way alemmer i yi tumneḍ ad nekker ad neṭṭeṣ u ad ḍrunt leḥwayeǧ n d yiri ttwaliɣ laman yesseqaṣ di takayt
ɣef way a ur ak n nniɣ acemmek
mɛamar yettwali ayen i d teqqar tmeṭṭut is d lewhi ummid ugar
terna as s taɣect fessusen d usmenteg   am akken i yebɣu yili d keč i d argaz  u d kečč ara yi mesṭnen  ma ur tezmireḍ ara ad siwleɣ i umalkiw n yiḍ  mɛamar yuɣal ihedder d seg wul is
tiyersi s teqqur yemmesla d   daɣ d acu n umalkiw ɣef ara d thedreḍ   d keč ur iyi teɛɛiwzeḍ ara iḍ akk  teḥbes cwiṭ sakin tejbed it id ɣur s   ad d nerr ttar seg uruḥanit a i aɣ yerwin deg ugar n n yesragen  mɛamar ur yesli ara akk i tiɣri n tmeṭṭut is
ur yegzi ara amek rriḥa nni ur tesraḥen wanzaren nni i tesɛa jade
ad tili d tinn i d yufan tifrat i udrug nni si tazwara
yenna as t
terra as s wawal i yessefcalen   ttwaliɣ di berra rriḥa a ur teǧhid ara ixelleḍ d wuẓwu n berra
u daɣ lliɣ ur ttxemmimeɣ ara akk ɣef lḥenni
yewwilem d ad amneɣ ɣef wakken uqmen iyi d lḥenni a iwakken ad nadiɣ ad sraḥeɣ rriḥa a ines
yusa t id di n di n yiwen n uxemmem  ini id anda i yella leḥbaq nni i am n yefka ccix nni  terra as s turart   meyyez kan  yeẓwa srid ɣer tsumta is
yerfed it id  ulac it n
 tettuḍ ad tegreḍ leḥbaq nni am akken i am n yenna garrec ccix nni  s uwham  xaṭi ur t ttuɣ ara s wawal uxmit   anda t ihi  am winn i yennerwin
 da i yella terra aḍaḍ is ɣur s netta
myennaḍen am uburbut mi ad myunnaḍ netta d tewdect n ṣṣker
asmi i d yeldi mɛamar lecfar is tella ya d tza n tnezzayt yettban d yexxenčew akk
d udem yecban deg yiwen n usɣar
lferǧa ɣer i yessikid tessewhem it  jade i tif tezga tettseyyiq deg wudem n texxamt deg tixeddamin ixedmen deg umahil a mi i teẓra udem is tɣil d kra n uṣeḍlem deg i tt yeṣṣeḍlam
tekker ad as tessegzu  teẓriḍ taxxamt teččur d ajdi nniɣ as yelha ma kreɣ ad kseɣ akk aya ẓriɣ ur tḥemleḍ ara takka  awelleh a n tmeṭṭut is ɣur s d leḥnana s ɣef urgaz is ur t bedlen ara
yesnemmer itt s yiwen n ucmumeḥ n bessif
ur teẓri acemmek ɣef waddad is n ugensu nettat trennu tettḥukku di tmurt deg i tcennu s yiwet n taɣect tafessast yiwen n wuẓwu n tcennayt nni n warda
mɛamar yesseɛdal dima tameṭṭut is ɣer yiwet n tweṭṭuft
ur tezmir ad teqqim trankil yiwet n tasint
lemmer i tezmir ad tezzizdeg tazayert akken ma tella seg wammus is yeḥṣa ad t tewqem lemmer i tezmir segmi i tḥemmel tezdeg d ummizwer
ma jade tecba ɣer yiwet n tweṭṭuft netta ɣer yiwen n ẓẓeč ayen i s way s i yeṣṣeḍlam iman is
yeḥṣa war taweṭṭuft is ur irennu di ccna s
yeḥṣa s tḥerci s d ummizwer i tettnadi d lwelha s ɣer tbaɣurt s wamek ara ad yessirem tudert ara as yelhun ugar
s usegzel am akken i as teqqar yemma s yissin ad yefren tameṭṭut i as d yernan ayen i t ixuṣṣen
mi i yettxemmim ɣef tmeṭṭut is i yellan di n sdat s yegza ayɣer i yexxenčew akk  asegzu i yettwibnan ɣef tmeẓla ɣef wansi i d yekka lḥenni nni yenɣa deg s aḥric nni n tedmawanit d winn n leɛǧeb
yeḍḥa d d aṣat n yiwen n usaru n teɛǧabit ha t daɣ yuɣal ɣer iceṭṭiḍen is iwinaɣen n mhbak d agejdit di snb izedɣen deg uɣaram n ɛin neɛǧa
axemmem ɣef uxxam i ɣas akken i as fkan yessibrek as tamuɣli s  lemmer axxam a yettwizdeɣ u yettwet s tiṭ  yekkes tikti a seg uqerru s u yenna ɣef wakken yal ass ad as yekker umdan ɣef wayen ara ad d yesmager
mi i tɛedda tewiḥt nni n tmendit d iɣimi i yeḥḥulfa seg usalu i yelhan i as d tenna tmeṭṭut is tegra as d terẓeg ɣer deffir
acḥal i yebɣa ad yidir yičwet n tmacahut si sut n leɛǧeb  ur yezmir ad yefsi i tmeṭṭut is tamentilt n twaɣit is
ur t tgezzu ara
ad testehzi yis s ad t twali d yiwen n uqrur i mazal t yettamen s tmucuha yeɛnan leɛubat d lxurafati yelhan kan iwakken ad sfeqɛent iqrar
asggergeɛ n uɛeddis is yemekta t id s wakuden n umdal n useččut
isuɣ akkin i tmeṭṭut is  ur tettu ara tiremt n tnezzayt  qiment aɣ d kan n dqayeq  yekker yerra ɣer texxamt n ucucef
mi i yeldi ifassen is iwakken ad yessired udem is irumeq sɛan ini n lḥenni
s wayen i yeẓra akka yessiwel s jade as d ad tameṭṭut is  jade wawal urris teẓreḍ   teǧǧa aseyyeq is tuzzel ɣur s
 aql i  d acu i yellan   muqel  yesken as ifassen is ɣer wallen is
tecmumeḥ am winn irebḥen taɣawsa ɣlayen ugar deg yiwet n  tombola 
jade twala ayenni s tinn n wul is   ad as tiniḍ d lḥenni teṭṭef ifassen n urgaz is tebda la ten tesraḥay yiwen deffir n wayeḍ   ih d lḥenni n tidet d uqsiḥ cwiṭ ɣef win iw ur gziɣ acemmek yerra s wawal urris i tmeṭṭut is   d lḥenni d lḥenni n tidet n lmalaykat  yecmumeḥ yessusem cwiṭ  yerna d netta yettwaqneɛ   mačči am win im  d lḥenni n tidet mačči n ṣṣenɛa  jade tessaweḍ kan ad terr  imi d keč i d yennan sakin s yiwen n wudem n tmeckakt   ad as tiniḍ tferḥeḍ d tidet yefreḥ
yesteḥla mliḥ segmi winn akken i as d iqqnen lḥenni d tameṭṭut
tamendit mi i yeɛǧeb i lmalaykat tura thegga d i tigdi ad ten iẓer ad banen di tlemmast n yiḍ
daɣ segmi yiwet n tmalaykett teqqen as lḥenni d winn i mazal t iɛeǧǧeb
mačči kan tameṭṭut is i yettaɛǧaben netta daɣ
s wanza ula d timalaykiyin mutent fell as zux is i t yugaren yerna di teswiɛt n imira yerna tigdi s
maca ur yebɣi ara ad d yesker tismin di tmeṭṭut is
yessuyes cwiṭ di temsalt a   a taɛzizt ttwaliɣ tamsalt a d tinn ur nelli d tamagnut ddeqs iwakken ad nuɣal ɣer ccix nni n ziralda
ḥeqqeɣ d ɣef wakken deg wakken ta d tikelt tamezwarut anda ad iẓer yiwen n urgaz s lḥenni deg ifassen  jade tewhem mi i tesla i urgaz is yessawel as s taɣect s way s yettɛanad iqerra di tsertit iwakken ad yetmeṣxer fell asen yeččur s imeslayen nsen
tɣil la yesqecmiɛ kan
tezzi ɣur s  xaṭi yeččabi s tiddi i yeṭṭef ɣer wid ɣef i yesqecmiɛ zik idmaren is cuffen anzaren is ldin mliḥ timmi s tuli deg usawen d ucmumeḥ n yiwen n umernut irebḥen
jade tettwali t d ucmit s tugna a ur as newwilem ara akk
truḥ ad as tini ad yeḥbes turart is yeṣṣeḍṣayen sakin teṭṭef iman is s lemḥadra i yellan ɣer tlawin
yemma s tenna as urǧin ad tewwet ɣer wudem win ara ad taɣ
yezmer s shala ad am d yeskerkes
teḥṣiḍ a yelli irgazen yehel fell asen uskerkes
ur d qqar acemmek twaliḍ tikli s amek i texdem
ad t tissineḍ ugar n wagim n imeslayen i yellan d aḍu kan deg imawen n yergazen d acu i as tesɣer
tečča tamment si temsirin a ɣas tikwal tettettu tent
amdan ur yettili dima d bab n yiman is
ur as tewqim ihi d yiwet n tamawt
maca ayen i tt yewehmen am tugna n winn i yetmeṣxiren n urgaz is d tamendit is i d yeɣlin ɣef tikelt
tɣil ad yefqeɛ cwiṭ iwakken kan ad yeggad cwiṭ  ha t a yuɣal yettneggiz iferreḥ am yiwen n ukabri  udem a amaynut n urgaz is yessufeɣ as leɛqel
ur tegzi ara tinemgelt a ur tegzi id ilulen deg urgaz is  ayen i t yessigden iḍ nni kan iɛeddan yesteḥla yis s ass a
d winn i yeggaden fell as nettat ugar ɣef yiman is netta tenna deg wul is
tcik
tessen argaz is d amaggaḍ amuqran
tuɣal ur tnuda ɣef tirrit is
 a taɛzizt la i yi d tettḥessiseḍ  taɣect nni tufriḥt n mɛamar tekkes itt id seg uxemmem is
 d ayen ibanen la ak d ttḥessiseɣ terra as s taɣect ẓiḍen
sakin tettu iweṣṣiten n yemma s tessuter as s leḥder iwakken ur as tettili tɛessast   ay aɛziz bɣiɣ ad i yi d tessegzuḍ ayɣer la tettafgeḍ ass a deg wanda iḍelli telliḍ teggadeḍ am nek  ur i yi d teqqareḍ ara ɣef wakken tettriḍ iyi ugar n nettat  d acu i k yesferḥen akka ɣef tikelt  isteqsiyen n tmeṭṭut is ur t swehmen ara akk
yella yettraǧu ten s tiẓeṭ
yeẓra ɣef wakken tamendit is d tinn i d yettbanen mliḥ iwakken ur tt tẓer ara tiṭ nni taɛessast n jade
yesken d nngab n urgaz nni yenneṣraɛen cwiṭ si tqerremdett i t id yewten s aqerru
yermec allen is sakin yufa d am akken i yuɣ tannumi parade
anejbud i yettnejbad yiman is n yiwet n tmellaɣt i yewwilfen s nngab yufa d di n di n tifrat
 a taɛzizt yessed ɣef snat n treggalin a ur friḥeɣ ara aql i behbaɣ
lliɣ ttraǧuɣ di kullec slid wayen i yi yeḍran
deg ubehbi mačči d tamendit kan i yellan tettili daɣ lḥira tigdi d iḥulfan wiyiḍ
aha t ur i yi tettamneḍ ara maca lliɣ gadeɣ fell am ugar ɣef nekkini  yerra d nnehta ara ad yessefsin yiwen n yiman yeldi sin n ifassen is nni s usewleh n facal u yerra d nnefs am winn i yeɛyan   tidet kan eh tamalkiwt a i yi yeqnen lḥenni d acu i yezmer ad i yi yexdem ma ur bɣiɣ ara  ad d yeẓdem fell i  d awezɣit
iwakken tameṭṭut ad texdem tazuft d urgaz yewwilem i urgaz ad yeqbel u ad yeḥmu  twalaḍ d acu i tebɣiḍ ad d iniɣ a taɛzizt  maca ur yeḥwaǧ d yiwetn tallalt sɣur tameṭṭut iwakken ad yexdem yid s
ad yessexdem kan afud
tegziḍ  yuɣal d ɣer wawal yufa d yiwet n lɛefsa ur tettwarnay   s usegzel kan yal amdan yeḥwaj ad yembiwel iwakken ad yexdem kra neɣ ad as sxedmen wiyiḍ
tameṭṭut d tinn i yellan sexdamen tt ɣas akka tettaweḍ dima ɣer lebɣi s
yeḥbes cwiṭ iwakken ad iwali amek i sxedmen imeslayen is di tmeṭṭut is sakin yerna as s tinn n leḥnana   iban neɣ aha   d ayen ibanen mliḥ i as terra tmeṭṭut is
iban deg wawal kan maca deg ugensu n temsalt mačči d tinn ad yettwikexen
jade tegza kullec
tegza ɣef wakken ifukal n urgaz is ɣur i d terna temsirt ɣef umgired ɣef utɛeddi n tlawin d yergazen d takka kan ɣef wallen
yella wayen nniḍen s way s i yefreḥ
d acu ur tezmir ad t tẓer
tenna as akud war cek ad as d yawi tirrit 
mi i ẓwan si texxamt nsen rran srid ɣer txeddamt n usensu tinn i yesnusun i yellan yetqelleq
ngum ad tt izul tenna asen d s wawal addaw allen is reqqent   amek i tesɛeddam iḍ   yers lḥal tenna jade
 tebɣiḍ ad d tiniḍ ɣef wakkenddwa nni n ccix yelha  tenna ɛelǧiya s ulhat
jade ur tebɣi ad d tebru i tiffeɣt nni n lḥenni ur nelli n tidet twala yelha ugar ad turar urar a
ur as teqqar ara ɣef wakken ccix is d yiwen n ubuheyyuf am nettat  u lḥenni nni ur yesɛi acemmek n umalkiw
d aman kan n umesṭen mgal izenzaren n yiṭij
teḥṣa ɣef wakken taxeddamt nni ur tt tettamen ara yewwi tt  waḍu  n ccix nni
 ih ddwa n ccix nni yeqwa ɣef umalkiw nni n yiḍ tenna jade am tinn i yumnen s waya a
ɛelǧiya tmmut si tmendit
 ḥeqqeq d s wakken ad kem yemmesṭen  igerrez ulac am netta ccix a nneɣ
sakin temmekta d ttiɛad i tesɛa yid s teḥbes asemmi n tugniwin is yelhan
 ur tettu ara ad aɣ yettraǧu ɣef mraw d yan n yesragen
mɛamar yessiked s tefses ɣer temrilt is
d tza n yesragen d snatn tmerwin n dqayeq d tallit n leftur n tnezzayt
yemmuqel ɣer tmeṭṭut is i yegzan izen nni
tenṭeq d s taɣect n tinn ad yefsin lbeḍna s   ad nruḥ ad netqehwi ngum ad jemɛen dduzan nsen  ngum n way a bɣiɣ ad ak n fsiɣ yiwen n lbeḍna  ɛelǧiya tebɣa ad tẓerr kullec teẓẓiẓ ameẓẓuɣ is ɣer jade armi acebbub is yeḥḥuda tiwjiḍin n massa hbak
 bɣiɣ ad am n iniɣ ɣef waken ma i nek ur tesɛiḍ d acu i yellan ma d argaz iw mačči d ayen nni amek ad d iniɣ ha t yuki d ifassen is čuren d lḥenni  akka ihi  ɛelǧiya ur tezmir ad teṭṭef iman is  urǧin i sliɣ s way a di tudert iw  argaz yeqnen lḥenniǧ ad teẓreḍ kullec  yal ma nettidir nsel  ɛelǧiya tekcem igenni
tufa d yiwen n ugḍi s way s ad d tesken iman is ger tullas nni timɣarin tilawin tifudanin tid iḥejben ur nufi amek ad zhunt
tettwali iman is ad asent testewtew s yiwen n ubrid adrugan  ur tettamnemt ara  yiwen n umsaɣ n usensu yerza d ɣur s yiwet n tmalaykett  twalamt yiwen n urgaz  u ad teṣṣerbek s teḍṣa s tmerniwt n wagim d wagim n tɣawsiwin am ti  tameṭṭut is tameɣbunt ha tt n deg yir addad ad tfaqeḍ yiwen n urgaz iteddu d yiwet n tamlaykett d ayen ara ad yenɣen yiwet n tmeṭṭut  tameɣbunt  ur teẓri d acu ad texdem da ara ad turar urar n taṣat i yesɛan ul yelhan i d yusan ad tsellek jade deg yiwet n tmeɣbunt
ad ternu daɣ s ucuffu n yedmaren is  lemziya da i lliɣ
ewwiɣ tt ɣer ccix iw ccix gerrac  mi i d tebra i yisem n ccix ur as tberru ara akk arma ur tufi wid ara ad as d iḥessen
mi i teḥseb iman is d yiwet n tṣat teḥseb iman is segsent dayen
segmi i n tufa iman is ur tettagga ara abɣur a s teɣtest tamuqrant tekker thuz sin nni   ḥesset d ur sruḥut ara deg wakud  yewwilem ad neẓwu tura ad nẓerr sidi gerrac
ur tettut ara d winn izemren i kullec yettsellik akk meden
tura ad fakkeɣ amahil iw
swet lqehwa nwen s zerban ad nemlil ɣer tewwurt n usensu
teẓwa idmaren is beden ɣer sdat ad tẓerr imsaɣ wiyiḍ
swan cwiṭ n lqehwa nni n tnezzayt am tinn n wass i yezrin maca tikelt a deg usečču sin nni mɛamar d tmeṭṭut is ẓwan ɣer ɛelǧiya i yellan la ten tettraǧu di layas
ad as tiniḍ d nettat i teɛna taluft ugar ɣef sin nni
d tidet
tebɣa ad tẓerr s ugam nni n teqcicit yebbugren i yewwilfen s iseḥruren n yal tawsit ad tẓerr d acu n umuddir a ara ad yeqnen lḥenni i yiwen n urgaz
amecwer uqmen t di tsusmi
mɛamar yefreḥ deg ugensu s s zherr i as d yeɣlin seg igenni
yuyes ad iẓerr rray n ccix nni
yenna lemmer tameṭṭut is ur telli yid s ur ikerreh ara ma yesteqsa t ɣef umuddir nni i t id iẓuren iḍ i yezrin am akken yezmer ad d yuɣal ɣur s iḍ ad d yernun
ma d tura segmi i yeḥṣsa s wayen i teččuku jade yewwilem as ad yurar s ẓẓur
iwulem ad tt yessamen iwakken ur teččukku deg wacemmek
ma ulac ad teṣṣexṣer kullec asexser anamek is d tunḍa deg yij n umkan ara tenneḍma d jade teṭṭef amkan n umcic i yettɛassan deg uɣerda
ad terǧu argaz is ad yekkes nngab is iwakken ad tẓerr d acu i t yesferḥen
deg wanda iwakken ad tekkes tasusmi nni tebda ɛelǧiya tebda la tcennu yiwet n taɣect ur nettwassen
tefka jade tameẓẓuɣt is  aẓwu d winn n raḥala ihǧarsiyen n warda ma d imeslayen war ccek ines nettat  ccix a ccix ay amuqran ugar ay uzmir ugar ur nettwaẓer ur nettwarna keč i ẓerren deg yimmal i d iḍerrun  deg wuẓwu n taɣect ɣef ccixdeg i yiwḍen krad nni ɣer tedwarit n ccix nni di lawan n mraw n yesragen
ɛalǧiya tuzzel ɣer temɣart nni n el ḥaǧǧa
tessebɛed itt ɣef sin nni testewtew as kra n imeslayen deg umeẓẓuɣ
el ḥaǧǧa a tessembiwel timmi s am tinn iwehmen tessiked ɣer sin a s lemṭḍat tzul iten teẓwa mačči war ma tecmumeḥ i mɛamar i as yerran acmumeḥ is yefreḥ mi i yella d talemmast n waggay nni n krad
mačči d tameṭṭut is ara ad iẓerr ccix nni maca netta deg yiman is
ih mačči d nettat kan i yellan
ɛelǧiya tenna s lehǧaǧa i tyuga nni   ḥkiɣ i el ḥaǧǧa acu i awen yeḍran iḍ a
tenna ɣef wakken tamsalt muqret ddeqs iwaken ad ken sɛeddiɣ ngum ad yebdu s lɣaci
deg uraǧu n imeslayen n ɛalǧiya mɛamar yeḥḥulfa s yiwen n uzelliz yekka as d akk azagur is
ma el ḥaǧǧa llalt n umkan tettwali addad nsen ur yecbi deg wiyiḍ s tidet kan ara ad t yili
ar taggara ih ar taggara yeffeɣ si tudert a tamagnutt iwaken ad yenṭi si tmenditin n twenza i d yettbanen ur nesɛi imedyaten
mi i yekcem ɣer texxamt n ccix nni mɛamar yerrumeq abeddel n tugna n texxamt a ɣef tikelt iɛeddan  icwawen izegzawen i zewqen taxxamt a ttwibedlent uɣalent s yecwawen s yini azeggaɣ n idammen
am akken daɣ ticuimɛatin nni tizegzawin ireqqen di tallast nni tafessast uɣalent d sa tizeggaɣin
abeddel a n yini yefka udem wayeḍ daɣ i texxamt a
azegzaw yeṣṣertiḥi azeggaɣ itezzem
d ayen ur nettili ur yettwaɛǧab i mɛamar
adrug d ayen i yettḥemmil
jade ur tecliɛ di tugna nni d lkettan nni i as iɛeǧben
tebɣa ad tẓerr ma d leḥrir
deg wanda terrumeq it d amaynut ɣef winn iɛeddan
slid n ɛelǧiya iwimi i d fɣent walen is si lxelɛa
teqqel teqqur akk seg uzeggaɣ nni am winn i tt ijegfen
di n di n yeṭṭef itt id uɣammac
tezzi ɣer jade u testewtew as   acu n uɣammac  la ijeggef   jade i yellan tedha kan s urgaz is terra as s skimi kan  d aɣammac n ǧahennama  d ayen i yesfeqɛen ugar taxeddamt a
ccix nni yella yeqqim yesmideg iḍarren is
yiwen n wabbu n lebxur yenneḍ as d
mɛamar irumeq iceṭṭiḍen nni n ccix ur bedlen ara ini  d izegzawen
yenna as ɣef wakken initen a akk ad sɛun inumak i umɣar a war ccek
ccix nni yesnubget iten ad qimen ad t id qablen
yerǧa ad teffeɣ el ḥaǧǧa nni iwakken ad asen yestewtew s yiwen n taɣect yettwaɛǧaben   ansuf yis wen ay arraw iw
s yiwet n taɣect ibanen yerna asen  ẓriɣ d acu i ken id yewwin tenna it id el ḥaǧǧa
ɣef way a igreɣ initen izeggaɣen deg umkan n izegzawen
di krad n tmerwin n umahil ta d tikelt tamezwarut anda i uqmeɣ ini a
yessusem cwiṭ yeṣfeḍ tiyersi s yerna deg wawal is   initen anamek nsen ur yelli d tilmawit
azegzaw yemmal d ɣef umradan amellal d ṣṣfa azeggaɣ d ǧahennama
mɛamar ur as nnin ara ɣef wakken ad asen d yebru i tmusni a akk s yiwet n tiẓeṭ armi i asen yemmal ɣef unamek n yiniten
d tidet uhmen seg yini nni azeggaɣ mačči seg yini a seg ubeddel d aya
ɣur sen nutni d tamsalt n uzewweq kan
ɣas akka tugna tecbeḥ ɣef tmezwarut
ccix nni yerna deg wawal is   ayɣer azeggaɣ  yeshel
iwakken ad tessufɣeḍ yiwen n waggay n umaḍal deg i yella ad t tesḍemɛeḍ am akken ad teḍemɛeḍ islem s yiwen n ijirmeḍ di tsennart  azeggaɣ ijebbed d deg waggayen ur nettwassen ur nettwaɛqal am win n massa
yessiked ɣer jade yenna as s taɣect s leḥder  teṭṣeḍ mliḥ   ṭṣeɣ mliḥ yis k a mass iw terra as s wallen ṣubbent
ccix a yeɛǧeb as lḥal yerra d nnehta n  urtiḥi    ad nesnemmer ayuc  iḥekker di mɛamar yenna as s wawal urris am winn i yeggaden ad as d slen kra seg wid ur nettwamẓar   sken iyi d ifassen ik iwakken ad ẓreɣ  lmara  n waggay
yerra as mɛamar ifassen is ɣur s yessiked iten yiwen deffir n wayeḍ
ur ten yeṣṣeqreb ɣer wallen isur ten yesraḥ yessikkid degsen s lwelha muqren
si a ɣer da ad yekres anyir is am winn i yettwaɛeksen
jade teqqim tessusem s trusi n lbal
tettwali deg urgaz is ɛerqent as temsal is
yuɣal ur izux s yiman is
am win yesruḥen lmil is
m d ɛelǧiya ur tezgil d yiwet n teḥrict si lferǧa nni tettaččar allen is arma i tent uɣen imeṭṭawen
cwiṭ kan sakin ccix nni yebra d i wawal is
 urǧin i ẓriɣ yiwen n lḥenni am wa
yeṭṭef sin n ifassen n mɛamar yerra ten ɣer wallen n snat n tlawin nni   sikdemt ɣer talɣa n lḥenni a ur as teqqaremt ara amzun d tamellalt  ɛelǧiya yenɣa tt usikked ɣer ccix nni tenṭeq d d tamezwarut s  lḥamu    ih  ih  d tamellalt yugaren deg ugama tmellalindɣa  d lewhayem  tezzi ɣer yemdukkal is am tinn i yessuturen ad ilin yid s di rray
mɛamar yella la deg uraǧu imi s yeldi yettraǧu di rray n tmeṭṭut is nettat tessikid ɣer ɣer ifassen is netta
deg wanda amkan nni i yettwisunɣen ɣef ufus is ur yelli d acemmek
tesmekta as d ttelwa n lqehwa n yiwet n tgezzant
yezmer yiwen ad t yegzu am akken i as yehwa
kullec yurez ɣer wayen i yebɣa yiwen ad iẓerr
maca ma nruḥ ɣer tgezzant iwakken kan ad as nḍegger ɣer wudem is ttelwa is s yisem n pipo  xaṭi iwakken ad neqbel akk isteqsiyen is
turar ihi urar nni deg wanda ccix nni yettraǧu di rray is   ih  d ayen i yessewhamen  ad as tiniḍ d tamellalt  d acu i yebɣa ad d yini a ccix  s usteqsi a ccix nni yezzi s leɛqel ɣer jade
yenṭeq ɣur s s wazal n umdan i yesnen mliḥ i yeẓran d acu ixeddem   ilmend n lewcayer i sneɣ tamellalt teqqar d d tazwara n umlak n yiwen numdan sɣur yiwen n waggay yeffureṣ di tsusmi n ccix nni mɛamar i yellan yettagzag si layas iḍegger s tinn n bu zehrun asteqsi is   d aggay neɣ d amuddir amalay neɣ unti  a ccix
ccix nni yecmumeḥ s tinn n umesxer acmumeḥ i seɛɛun kra n imačuten i wid i yesruḥen tirugza nsen
yenna s wawal uxmit   ur zmireɣ ad d iniɣ ngum ad ẓreɣ tamsalt ik deg waman
mɛamar yettnadi ad yegzu tamuɣli nni n ṭleb ma d snat n tlawin nni uhment  ad yemmuqel deg waman  krad n yemdanen a yezɣeb uksum nsen sdat n udrug a
ɣas ccix nni yessikid d ɣur s mɛamar ur yettwaheǧǧen iwakken ad yesteqsi   d acu n unamek n lqaɛ n waman mɛamar ihedder s yiwet n taɣect fessusen iwakken tamuɣli n ccix nni ur t tettheǧǧin daɣ
yerna d s yiwet n taɣect tamergagut   ad ruḥeɣ ad kecmeɣ ɣer lqaɛ n yill  jade teṭṭef iman is si teḍṣa ɣef tugna nni tuḥzint n urgaz is
temmekta d d winn i yettaggaden mliḥ ill
i tikelt tamezwarut segwasmi i tedben yid s teḥḥulfa testeḥla s cwal i yennecwal urgaz is
ur tezmir ad tettu lmut i yemmut di tnezzayt i d yernan ɣef tmendit mi iyufa lḥenni deg ifassen is
allen akk rrant ɣer ccix nni i yetewtiwen kra nimeslayen sakin s yiwet n taɣect yeṣfan yenna i mɛamar   ad tezreḍ d acu t akayaḍ n waman  d netta ara ad aɣ d yinin ma d argaz neɣ d tameṭṭut  ttxil k ekkes taqemjett ik
mɛamar ur yegzi ara deg umatu asuter n ccix nni yesqewqew d kan  taqemjett iw taqemjett iw   ih taqemjett ik yenna as ccix nni  yekker di n di n yewwi deffir n isubar izeggaɣen yiwet n tbasant teččur d aman
iger itt gar as d mɛamar i yellan yekkes taqemjett is
 ɣum tabasant a s tqemjett ik i as yenna ccix a
mɛamar yegza iswi n ccix a yezwar yemmuqel di tbasant nni s waman yeṣfan ur nelli lqayet slid s wazal n krad n tmerwin n isantimitren
ur yeẓri acemmek deg s
yekkes taqemjett is s uheǧǧen  acku deg waddad nni yeḥḥulfa iman is iṣub wazal is deg wassaɣ d ccix a
ifaq s waddad nni n winn i yeṣṣeḍṣyen  netta agejdi n snb afelsuf di tɣuri iyeksen taqemjett is s lamer n yiwen n ccix ur neɣri  d netta i d aɣella n iqerra lberkanen aṣat n tmeṭṭut is i yuɣalen yettaɣ rray am yiwen n uqrur ur nesɛi leɛqel  ixemmem ɣef yiwen n yinzi i as d tettales yemma s  aceṭṭaḥ ur iteffer udem is  deg wanda ma txedmeḍ d ccrab yewwilem ad t teweḍ
yeɣtes ad t isew arma i yeṣker
yuɣal ur yuggad seg wayen ur necmit  yecmet
yessiked ɣer uɛeddis is id yefɣen s uksum is amcertel yerra d nnehta sakin iɣum tabasant nni s tqemjett is
yuɣ itt id ɣlayet tqemjett a s uzewal indigo  n idinaren  amur wis tam n uɣrud is ma ulac
maca yenna as maɛlic akka axir ad truḥ tqemjet wala ad tkecmeḍ deg yill
ccix nni yewwi d lmeṣbaḥ nni ireqqen yezzi t ɣef ubelyun nni i ɣummen
abbu nni iɣum tabasant nni yedbek
krad nni ur sikden acemmek
slan kan i ccix nni yestewtiw allen is qnent ayen i walan d tiṣurtin n uqur an
jade i yesnen adris a uɣris ur d tḥeqqeq ara deg s
tefka tameẓẓuɣt is mliḥ tegza d cwiṭ  u camharuc amrabeḍ n yemrabḍen kečč d yiwen si sa nni n ijenniwen rweḥ  rweḥ i tallalt n tmeɣbunt a iteddun ad tettwimlek haliabalalagulilala hayc mayc tayc rayc tegza di tefyirin timezwura tiyiḍ tesla asent d yiwen n ṭaṭabaṭaṭa kan
tesla i urgaz is yestestes as d deg umeẓẓuɣ  d acu ad d yeqqar  d leqran  teṭṭef tama iwakken ur t tessefqaɛ  aha mačči d leqran  d imeslayen uɣrisen i yekkaten ad ḥawzen leǧnun si tfekkiwin d yimanen i bɣan ad melken 
mɛamar yerfa  tṭlleḍ ttwimelkeɣ  jade tecmumeḥ
ur tebɣi ad t yeffeɣ leɛqel ladɣa yelha  ha t a yesleb
tuɣal turar tayemmat  mačči fell ak ad d hedreɣ
bɣiɣ ad d iniɣ deg wakken d imeslayen i d neqqar s umata i wid i yettwimelken neɣ yeɛya
keč d ayen nniḍen ur k ɛnin leǧnun a maca d lmalaykat  asmi i yertaḥ s way a yerra ddehn is ɣer ccix nni ur neḥbis deg imeslayen is
mɛamar yebda la yettidi mliḥ
am akken d immal is i yellan deg wurar  mačči d yiwen n usmures n usɣan i tmusni ɣef tewsit n umalkiw neɣ n cciṭan
ayen i t yerḥan yeggad ccix nni ad as d yini winn akken i as d yeqnen lḥenni mačči d lmalayka maca d cciṭan neɣ d lǧen
acu n leḥya  yessuter i uyuc iwakken ad ibaɛed ɣef yir ubrid a
ɛeddant kra n dqayeq i as d ibanen d aseggas i mɛamar ccix nni yenna as d   tura kkes d taqemjett ik si tbasint tegreḍ afus ik deg waman
ddem d ayen ara ad n tafeḍ tesliḍ ammi   ih accix yenna mɛamar s wawal uxmit udem is zeggaɣ am yecwawen nni
ngum n tiggawt a yezzi ɣer tmeṭṭut is
tarusi s d ucmumeḥ is ucrih mačči d addad deg i yella
yenna deg wul is   ad as tiniḍ tefreḥ s waddad iw ur teḥṣi s tɣelba a deg i lliɣ
ad tt waliɣ amek ad tili ma d yiwen n lǧen awtem i yi d iweqmen lḥenni ulamma deg waddaden ur nelhi mɛamar iḥemmel ad iɣer deg ugensu n tmeṭṭut isyesmenyaf ad tili tusem
s yiwen n umussu i inuda mɛamar yekkes teqemjett nni
iger afus is armi d tixlift deg waman nni
cwiṭ kan yekkes d afus is
deg ufus is tella yiwet n tebbaṭ n wuzzal ansi i d fɣen ineẓḍan n yegḍaḍ
 maca d tabbaṭ n cemma  ɛelǧiya tsuɣ d id yennan ɣef wakken nettat teččummu
mɛamar ur yeḥṣi amek ad d yessegzu azamul n tebbaṭ an cemma i yellan ger iḍuḍan is
yefka tt netta yuyes i ccix nni itt yessikden iwezzen itt sakin yenna   t tabbwaṭ n cemma i aɣ d yusan seg umaḍal wayeḍ isxedmen wid ur tezmirem ad ten twalim
d wid a i ak d iweqmen lḥenni
yesraḥ itt mliḥ yenna s yiwet n taɣect ur nqebbel yiwet n tirrit   ih  d rriḥan lḥenni  i gren di tebbaṭ a  mɛamar d jade d ɛelǧiya uẓen iwakken ad ẓren mliḥ tabbaṭ nni  sin n imezwura ẓran kan di ṣḍa anda taneggarut nni twal n leɛǧeb   ih  d lḥenni am winn i tesɛa deg ifassen is  ah a ccix keč d amuqran ugar  txedmeḍ di leɛǧeb  tettsuɣu
mɛamar yeɛya yeffeɣ it leɛqel yesteqsa yeknef   d acu i tebɣa ad d tini tebbaṭ a n cemma  ccix nni yeldi iɣallen is am winn ur nezmir ad yexdem kra mgal wayen i yuran  yebra d s tinn n leḥzen   d ayen i yebɣan ad d yini ɣef waken winn ik id yerzan si tewsitn uwtem  urǧin i ẓriɣ aya di tudert iw
ma tura iwtimen kkaten deg yewtimen ur ẓriɣ tamsalt amek ara ad tfak  allah akbar  s wawal n uwtem mɛamar yeqqur
jade tessusem ma d ɛelǧiya teṭṭerḍeq d  d awtem  d ayen ur tettamneḍ ad ḥkuɣ aya i temdukkal iw d tid i yi yettilin  yiwet segsent ur iyi tettamen  teḥbes imeslayen is s yiwen n usneḥneḥ n usteḥli
tettwali deg isuɣan nni n lxelɛa n tebaɛt nni i as d isellen  id tejmeɛ iwakken ad asen teḥku tamacahutt a n leɛǧebmačči d mɛamar ara ad yeččaren asentel ameɣbun maca d tinn i d iḥekkun
teḥḥulfa d lxir i texdem i sin a n izayriyen id yusan ad as sutren tallalt
tallalt is
d tinn ara ad ixelṣsen lemmer ad tt skuremten di tɣewwiɣt am ta
mi i tessikid ɣer sin a ala tameṭṭut nni i tessikid yezgan di leɛqel is deg wanda argaz is yennerwi akk
arway i yennerwi mɛamar yekka d mi irumeq di ccix nni ur d nesken d yiwen n udriz n umeṣxer neɣ n tkelxa
maca yella yennerwi
ameṣxer ur d yemmal di twaɣit di tallit nni ma d lḥir yeskan itt id
tewwet it lwexda mɛamar a seg wayen i yesla sɣur ccix nni  ihi d yiwen n lǧenn i d yusan ɣur s iḍ nni
ur yeẓri d acu i d ijebden yiwen n lǧenn ɣur s
urǧin ur imal yiwen n wass ad iḥemmel yiwen nurgaz
slid ma lǧenn nni ur iferrez ger yergazen d tlawin
abrid a deg uxemmem yettban as mačči d usdid
lxaṭer is yerwi armi ur yezmir ad ixemmem am akken i yemɛen lḥal
ur ixemmem ara akk ɣef teḍsa n teswiɛt nni
yuɣal yeggad ɣef yiman is
amačču i yesɛan nngab i yuɣalen wa ɣef wayeḍ amdan i yellan yennecraḥ i yessaramen arezg yelhan yuɣal d amdan i yekcem ccek yuɣalen yessetḥa mi i d yejbed lwelha i zehwan n yiwen n uɛefrit
netta i yettzuxxun s trugza s ha t la t ttgabaren am winn i yellan d yiwen n ilemẓi ara ad slemden
ur yezmir ara akk ad yemmuqel di ṭleb nni
 tegreḍ yiwen n ufenda n tmeṭṭut ik neɣ d yiwet n tɣawsa tayeḍ n tlawn ngum ad teṭṣeḍ  i t yesteqsa ccix nni
taɣect nni n ccix tessufeɣ it id seg urway deg i yella
afenda n tmeṭṭut is neɣ d ayen nniḍen ntlawin  ur yezmir ula ad yerfu seg usteqsi a id yemmalen ɣef leckuk n ccix nni
maca acu daɣ yettwali t d yiwen n umattak  ngum ad yerr yemmuqel ɣer tmeṭṭut is  teqqim kan s wudem nni ucrih
ɣer tamiwin is ɛelǧiya tṭebbiɛ deg s s tmuɣli iwakken ad yerr
yenna s wawal kan uxmit yettnadi s tmuɣli tallalt n tmeṭṭut is   ur cikkeɣ ara greɣ afenda n tmeṭṭut iw neɣ d yiwet n tɣawsa n tlawin
jade tger d tallalt is   d tidet ur iger acemmek
asalef a yelha s wugar iwakken ɛelǧiya ur tetturar ara s wayen iwimi i tezmer tiggawt n yiwet n tṣat ara ad yekren ad tɛawen sin n imeɣban nni   a mass yezmer lḥal lǧenn a ad yili yexdem akka si tismin  u ad yili d yiwen n uberri kan yezzi ɣur s ccix nni
tamuɣli s d tinn ur nelhi armi i tnuda ad tt tessebleɛ tmurt lemmer ad teldi ddaw n iḍarren is iwakken ad twexxer i yizenzaren nni n lazer itt yessefsusin
segmi i terwi deg wanda ad tessusem terna deg wawal s usqewqew iwakken ad d reqqeɛ cwiṭ taluft
 yiwen n lǧenn d argaz neɣ d taeṭṭut ur yezmir ad yeṭṭef d sidi  yukta d cemharuc agellid n leǧnun   susem a tigellilt  s wasuɣ d anwa i mi surfen iwakken ad d adreḍ agellid n leǧnun  d acu i telliḍ a yameɣbunt ur nrezzu la ɣer lmalaykat neɣ ɣer cwaṭen d yergazen  mɛamar d jade xulɛen deg wuref a unnig i d yegrawlen ɣef tikelt d iggig
nnan as ɣef wakken tameṭṭut a ur tuklal ara ad tt ihuz s wafud nni tɣaḍ s waṭaṣ i jade
ur tezmir ula d ta ad tḥun fellas cwiṭ teggad daɣ si tamawt n ccix nni
am akken ireffu s zerban am akken i d yettuɣal ɣer trusi s
ccix a yeččecmumuḥ am winn i yellan deg yiwet ntmedit tamuqrant
jade tewhem seg ubeddel a ɣef tikelt armi i teḥḥulfa turef fell as
ad teqbel kullec seg urgaz slid tukksa n wazal i tinn i yellan d turhift fell as
deg wanda jade tesɛa deg yiman is yiwet n tnelli tuntit teffer deg s i tt yettarran ur tberru i kra n imenzayen
teɣtes ad teɣɣunzu ɣef tikelyt ccix a
lemmer ad as tini aya i mɛamar ad tt yeṣṣexṣer
ur igezzu ara amek ad tanef ad as iḥuk ifassen is deg wanda ad tewwet ɣef wayen i tt yexḍan akk
yuɣal d ɣer nngab is n unesdabu yenna   ad ak t id iniɣ akken ma yella
iḍ a uir zmireɣ acemmek mgal n lǧen i ak d yeḍlan lḥenni
iwulem iyi ddeqs n wakud iwakken ad d heggiɣ yiwen n utalisman i yettwuran s yidim n yiwen n ikerri uzmir ugar
 yiwen n ikerri afudan ugar  yenna mɛamar s yiwen n wawal uxmit deg yiwen n waddad wis sin ɛelǧiya tenṭeq d s takayt   ih iwakken sidi ad k yeslek yewwilem azekka ad as d tawiḍ yiwen n ikerri s wacciwen yeqnen s lḥeni u zik
jade tewhem s unekcum n ɛelǧiya
tɣil temmut seg usbehdel deg wayen i as d yeqqimen ad t tidir ha tt terna d deg imeslayen n ccix am akken kra ur yelli
ɛelǧiya terna deg wawal i yeqbel ccix nni   lḥerz yettwuran s yidim n ikerri s wacciwen iwimi yettwiqqen lḥenni ad yessebɛed fell ak iruḥniyen ad yebɣun ad ak qnen lḥenni
acciwen n ikerri a ad ɛassen fell ak
mi itessali tessiked ɣer ccix nni i tt id yemmuqlen s yiwet n tmuɣli anda jade amzun twala timest nni ireqqen tikwal deg wallen n urgaz is mi ad yili yerfa
mi i kren ad fɣen el ḥaǧǧa nni tessuter asen n idinaren
jade tewhem s tmerniwt a n wazal   ur gziɣ ara s wazal a i yuɣalen d uslig tamawt i tuqem i tɛessast nni n umkan
 maca a yeli tamsalt n urgaz im muqret aṭaṣ ɣef tinn inem
amen iyi kan freḥ mi sidi yeqbel ad yeṭṭef mass ayen i as terra nettat tettmuqul ɣer mɛamar s lemɣiḍat
taluft teḍḥa d teṣɛeb aṭaṣ i mɛamar
bessif kan mi i yettnahar segmi i yettergigi deg uksum is akk
ur yufi d yiwet n tallalt neɣ d wayen ɣur ad yenneḍ
ccix nni yenna as d winn ur nezmir i wacemmek i yiḍ nni
yeqqim d kan yiwen n ubrid  ur yeggan ara akk
yezmer ad yeṭṭeṣ deg ugnir deg uraǧu ad as d iheggi ddwa s
iwakken ad yeṭṭef iḍ nni akk yeɣtes ad yeṭṭeṣ cwiṭ deffir n ṭhur
ur yezmir ad yeṭṭeṣ yeswa yiwen n ddwa deg yeḥḥiwet tameṭṭut is ad t tɛas
 iḍ ad yi yiwɛir neɣ aha t ad nnaɣeɣ yid s
 jade tessikkid ɣur s s yiwet n leḥnana tečecmumuḥ as
yella yeɛya ddeqs iwakken ur yettramaq ara acmumeḥ nni
iwala kan aɣammac nni ameṣtan n tmuɣli nni
yeṭṭeṣ tameṭṭut is tɛus fell as
yuki d yedduqes d
taxxamt nni teṣṣeḍlem
yell uḥd s
iṣuɣ am yiwen n uqrur   jade   jade tusa d tettazzal si texxamt n ucucef
yemmuqel ɣer temrilt is  tiweḍ ya d n yesragen
teṭṭef it seg yiɣil
aksum is yettzeɣɣib yettergigi
yesḥiṭey d   amek amek i yi teǧǧiḍ uḥd i  ayɣer ur i yi d tessakiḍ ara  yezmer ad d yass   yesla i jade talugɣant nni tenna as s wawal urris   yiwen ur d yettas ay ameɛzuz iwexxer cwiṭ seg s yennerwi   d acu i kem yerran akka tɣḥeqqeḍ d d yiman im  ccix nni deg wanda yenna i d ur yezmir acemma i yiḍ a temmuqel it deg wallen tenna as am tinn iḥeqqen d yiman is daɣ   ay aɛziz ttu ccix d leǧnun akk  yiwen n lǧen ur k id yeqrib d nek i ak d yegren lḥenni  iwexxer fell as ɣef tikeltyesbe d idmaren is allen is terreḍqent si lxelɛa  d acu i tebɣiḍ ad d tiniḍ  tenniḍ d d kem i yi d yeqnen lḥenni ɣef ifassen iw  jade terra as am uqrur ǧ xedmen yiwet n tefxett iwin muqren nnig s   akka  furṣeɣ tagnitt mi i teṭṣeḍ iwakken ad ak d greɣ asafer nni i garen mgal n yiṭij yeṣṣiweḍ kan ad d yesqewqew yertḥ ugar ɣef wurrif i yuref   ayɣer maca ayɣer  jade tehḍer as s tinn n tidet   acku teḥwaǧeḍ ɣef kra n tɣawsa iwakken ad tidireḍ
d ayen i neḥwaǧ akk
i nek ayen igerzen yella deg wayen i ttidireɣ
i keč yella dima anda nniḍen d ayen ur tesɛiḍ d ayen ur tseɛɛuḍ
mɛamar mazal t ddaw n tyita a iwala ɣef wakken jade tesɛa lḥeqq
maca ad as yeteɛref ur as telhi
deg wanda mazal t yettxelliṣ di ugejdan  tidet qaren tt id s teḍṣ ur as yettak ara imrigen ara ad as d tessufeɣ di yal asalef
yefren ihi ad iger yiwen n nngab seg wid iyekseb s waṭaṣ
 xatṭi a taɛzizt urǧin i ḥewseɣ ɣef wayen igerzen akk  ayɣer ad t nadiɣ segmi i debneɣ d tmeṭṭut igerzen ugar   tenneɣḍal si tmendit segmi ur yerfi ara mi i as texdem yiwen n teḍṣa s yiwet n tkellixt
izeyyer tameṭṭut is ɣer n wul is ur yezmir ur yessikkid tazmert is n tinn yetturaren deg tmezgunt neɣ asaru i yuraten armi d taggara
lemmer ur t teṣṣreḥ ur d yettaf ara akk ɣef wakken d nettat i as iweqmen lḥenni nni
yemmekta d acmumeḥ is d trusi s ɣer ccix nni d ayen ur tgezzuḍ d yiwetn tmeṭṭut i yettrin
ayen i zemren ad t yesfaq
maca netta ur yeẓri acemmek
d niya seg yiri ɣer wayeḍd niya acku yettwali kan deg yiman is acku yebɣa ad yamen lexyal nni n tmalaykett i t yettrin
yegza deg wurar n nngab yufa n ccix is neɣ aselmad is
yembehdal
mačči seg waṭaṣ n nngab i yeggar ur yettsetḥi  maca mi i yesɛa yiwet n tmeṭṭut ur neggar d yiwen n nngab maca tessen ad teffer iḥulfan is ugar n netta
ssem n tismin yeqqes it
tameṭṭut a i yettwali d yiwet n tmalaykett war n wafriwen teṣɛeb ugar ɣef wayen i d tettban
si teswiḥ a am waman i d ibeẓɛen seg yiwen n uɣbalu i ɣillen yeqqur tayri s tuɣal am akken itella zik  d tin ur nḥemmel ad terǧu d taramsant
ur yeḥwaǧ ara ad iruḥ ad inadi ɣef wayen yellan d leɛǧeb segmi kullec yella di tmeṭṭut is u ur t yessin
amdan yeggaren nngab yufa d ɣef wakken ufrin di nngab d winn ur iẓer