tamacahutt n basɣar
tazwart
d acu d tamacahutt
tamacahutt d asmekti uẓar nneɣ n lejdud nneɣ d awal nni
aẓidan n temɣarin
ahaw zzit ed a tarwa a wen d ssiwleɣ tamacahutt acu
smeḥset akken i wata i wakken att tfehmem akken ilaq
tin n wass a d yiwen n wergaz i yruḥen s axxam n rebbi a
d iḥuǧ yeǧǧa yessi s di sebɛa an yeqqim asseggas yenna
yassent d akken ur sɛant ḥed ala rebbi akk d netta
arrac bdan asteqsi ayen a yaya asseggas bezzaf
selt iyi d a tarwa at zrem tamsirt tenṭeq a macahu
tamacahutt iw a telhu ad awen tehwu a tt iɣezif annect
usaru
tebda d arrac ttmuqulen degs yal yiwen yeɛreḍ ad yekcem
di tmacahutt yebdaten naddam acu bɣan ad sslen ar tagara
ayen i wumi sellen cfan fellas la tellin allen nnsen bessif ur
zmiren ara ad ǧǧen awal nni aẓidan deg imi n yayatsen ulac
television wala aɣerbaz imi aɣerbaz nnsen d ddunit
twalam a tarwa d acu i teswa tmacahutt kra d inzi kra d
asefru ulac ass a mebla idelli
tasekla aɛzizen ur teɣli ur tɣelli imi lukan mačči d nettat
tafat ur tt nettwali d leqrun aya s tmucuha tasekla nneɣ
mazal itt tedder
ay amkan i dgi nella yidneɣ teḥder tamacahutt n wass a d
tin
n wegdi bu zaggen id yezzakanen acḥal n temsal yal ta s
lmaɛna s seg wayen yellan di tmetti nneɣ
laman d tamsalt tamezwarut ara d nessukkes si tmacahutt
agi imi argaz yeǧǧa sebɛa yessi s asseggas ur sɛant ḥed ala
rebbi acu ɛussent
iman nnsent zegrent asif ur bzigent
selkent si lbaṭel i d yeɣlin fell asent
tiḥerci d tamssalt tis snat imi taɛdart nenwa a tteddari i
lebda tif yessetmas timuqṛanin tduwa tamsalt weḥdes
babas ur d yufi kra n weɣbel ddrent imi tefratt taɛdart
twalam ay imecṭaḥ amek i tedder tsekla nneɣ si tqemmuct ar
umeẓẓuɣ tameṭṭut afus is ɣef tqerray nnsen tsegen iten deg
ussu tɣumm iten
ttar di tsekla nneɣ taqburt tamgerṭ di tayeḍ taɛdart mačči
d tamgerṭ i tenɣa i win ixedmen degsent lbaṭel iruḥ ur
takerḍa imi weḥdensent i llant deg wexxam ad yaker trika
nnsent taɛdart tsellek yessetmas si tmettant amzun ad yekfu
fell as taganit zaɛma yerbeḥ wul is tḥulfa i wayen yebɣa as t
yexdem teḥrec tezwar it
yeqqar yenzi aqdim a lya d nat aɛmara a tacciwin n
lfeṭṭa ayen ik yekkes di lqedd yerna yak t di leḥraca ur telli
lqima n wawal di tmuɣli ur temɣer neɣ ur temẓi imi qqaren
daɣen ṣwab am wewtul ur tezrid ansi a d yek
tekker tyemmatt
tnuda
tabburt ma tuɣal neɣ att ter imi d nettat i d aqerru n wexxam
imi amɣar is akk d mmis amnezu tebbi ten lɣerba n weɣrum
neɣ lɣerba n tmara
tesmendeg isufa imi mazal lweqt n yiḍes s yin terna ur
teslit is s aẓeṭṭa imi ṣbeḥ ilaq ad fkent
ibernyas akk d
iqeccuba i yemsewqen ukud ara yeddu mmis n mmis
amenzu
twalam a tarwa akka i nella zik tayemmatt tezmeḍ agus
argaz ad yexdem berra nettat deg wexxam
rebban aɣ d akk nenrebbi awal iw i kra n win yettnadin ɣef
tjaddit is d lejdud is d wa
lmal ur lmedwed
tefka aṣaɣur i
ammi aɛzizen rfed aqerru
ad tedduḍ s fenṭazit
awer tawiḍ ddeɛwessu
awer tnekreḍ tajaddit
sɣur nna lǧuher
a macahu tamacahutt iw ad telhu ad awen tehwu ad tiɣzif
annect ussaru
yella yiwen wergaz meqqer cwiṭ di leɛmer tamɣart is tebbeḍ
leɛfu n ṛebbi teǧǧa d sebɛa tullas tigujilin yugad yella kra i
dgi yesxaṣ acku yekker ad iruḥ ur lḥiǧ yeǧǧa yasent ayen
yakk ar a ḥwiǧent imi sɛant ula d lbir di lḥara
yenṭeq ɣursent
a yessi ur tesɛamt ḥedd ala ṛebbi akk d nek assmi ar a d
awḍeɣ ma ɣezzif laɛmer a d fkeɣ lebyan n tisin iw ad
tezremt d akken d nek i d yebbeḍen
rrant as ɣef yiwen n ṣṣut
ruḥ di lehna ur ttagad ara necfa ayen iɣ tenniḍ ak narǧu
sya ar asseggas di lehna
a tt id bduɣ s macahu
ɣef win ur nezri i yellan
i ymecṭaḥ a tt id neḥku
taqṣiṭ n tteqdim n zman
ncallah ar d att lhu
att ɛǧeb i wid as yeslen
tamacahutt n zik nni
akka iyi tteslemden
yesɛa izaggen wegdi
d urqim i d aɣ d qqaren
ur lkanun mi ar a d nezzi
aɣ d ḥekkun yemɣaren
ɣurṣen i neḥfeḍ kulci
ma tecfam wa d awen imlen
tecɛal taftilt n tmusni
acḥal d win itt irefden
cfuy as a yilemẓi
d lejdud i tt id yessaɣen
anwa degneɣ ur nezri
imawlan t id yessekkren
iɛedda lḥal assagi
d awezɣi wa ten inekren
yessufeɣ ed aɛudiw is yerra fell as lɛula n useggas yezga d
aweṣṣi i yellis tamaẓuẓt neɣ taɛdart fellas i yettkel yezra tt d
tuḥrict
a yelli ḥadremt ɣef yiman nnkent nek sya ar asseggas ma
yebɣa ṛebbi ad uɣaleɣ rant as ur ttagad a baba
netta yeṭṭef iberdan is iruḥ ur lḥiǧ yessis ḥeznent fell as
mačči d kra imi seg wasmi temmut yemmat nnsent ur tent
ifureq
qqiment am ssaɛd n rebbi acemma ur tent ixuṣ ma bɣant
lqut ɣursent deg wexxam ma bɣant aman yella lbir di lḥara
nnsent
sedda yent lweqt s zzhu taḍṣa sarament ad yas babat nnsent
ad ilint akken issent yehwa
ulac d acu ar agadent
taqsiṭ agi n wass a
att wehmem a yimecṭaḥ
yeǧǧa yessis di sebɛa
netta bbḍent id lesraḥ
ayen ar a ḥwiǧent yakk yella
tura dayen ul is yertaḥ
yesfehm assent ayen yellan
rrant tabburt deffires
la leḥbab la imawlan
neɣ alag ad fɣent ɣures
ulac anwa i tent yecban
sɛant rebbi d amwanes
aqjun yeǧǧat deffires
ad iɛass is ilaqen
yeǧǧa yasentett d amwanes
d urqim yesɛa izaggen
yiwen ur d yettqerrib ɣures
ur yezmir wa d ikecmen
assen yusa d yiwen n wergaz ireḍel ed lfeṭṭa akk d lkeswat
yebb id yides aḍellaɛ n lesfenǧ n ssikran yewwet di tebburt
yessawal s ḥḥut arqaq
ldimt iyin tabburt a yessi aɛyiɣ yebɛed ansi d ṛuḥeɣ
terra yas d tmuqrant nni s lferḥ tettu lehdur n baba s
anta kemmini w ikem ilan aɛni tesneḍ aɣ
d nek d xalti nnkent a yessi ani tettumt iyi
timuqwranin umnent ayen i d yenna uzlent ur tebburt acu
taɛdart tecfa i lehdur n baba s tugi yasent i yessetmas
tecfamt d acu i d yenna baba i lemmer nesɛa xaltit nneɣ
tili yebbi yaɣ tt id s axxam baba att yeǧ yidneɣ
wwtent ett yessetmas armi tt tugi lmut
ldint ed tabburt tkecem ed ur tehdir ur testeqsa tefka
yasent tisfenǧtin s irawen nnsent ula d agdi bu zaggen s
umur is
syin argaz la yettferriǧ degsent yerwa taḍṣa di nniya nnsent
i tent yessawḍen ur tguni yecban lmut taɛdart tḥulfa i leɣrur
n tin yerran iman is d xaltit nnsent s lekdeb argaz yefreḥ
mačči d kra yekkes iceṭṭiḍen n tulawin i d yemter iruḥ a d
yawi widen ar at iɛawnen deg ɛebbi n cci n wemɣar i yruḥen
ur lḥiǧ imi netta yakan d bu leftuk
yiɣil yebba yas d lexrif ddnub ur tyugad yebɣa ad i ɛeddi
ɣef lḥurma n tullas babat nnsent ur yeḥdir lxayen ur yeǧǧi
ɣef yiman is leqder
yiwen n wergaz d aḥraymi
iwala tent si lebɛid
iruḥ ed s tiḥerci
llebsa s kulci d ajdid
d xaltitsent zun akkenni
di leḥnuk la yett zeggid
yewwet ed tabburt n lḥara
ldimten d nekkini
tamecṭuḥt ur tebɣi yara
tiyaḍ wweḍent s igenni
d xalti i d yedlan ass a
ilaq aɣ att id nelli
taɛdart tuɣ tiyiwin
mi tesla i d yenna baba s
laɛvam is tizegzawin
annect a ur tebni fell as
di setta d tiyessetmatin
nettat amzun ur tettalas
netta yeffeɣ yeǧǧa tabburt tebrareḥ tekker ed taɛdart imi
nettat ur tečči yara tasfenǧett is terratt id fell as
mi d yuɣal akked terbaɛt is yufatt id teɣleq la yettsuɣu
a ya baba ṛebbi taɛdart tin texdem ternu tayeḍ
nettat meskint caḍent wallen is seg imeṭṭi ɣef yessetmas
teqqim ɣef yiri n lbir di lḥara sebḥent ed wallen is di snat n
tzemmermucin yettmenɣan yiwet degsent terra tayeḍ nni d
idammen imir teṣraɛ tenṭeq ur tin mazal ur teɣli yara tenna
yas
uḥeq ayen yuran ula d kunnemti ternamt akken garakent
terra yas ed tzemmermuct
ru kan ɣef lhem im nek as xedmeɣ ddwa ad taki
tenṭeq ar tzemmermuct
ihi lemmer ad xedmeɣ am kem yessetma ad akint
xdem akken ara twaliḍ xedmeɣ ala ḥellu ar a ḥlunt
la tettɛawad tamuɣli di tzemmermuct m id teddem cwiṭ n
leḥcic d yemɣin ɣef yiri n lbir nni tfeẓẓit teẓmi yas aman nni
s anzaren is cwiṭ akka tuk id
tewhem teddem ed cwiṭ n leḥcic nni tezzit tezmi aman nni
i wegdi akken at ẓer ma d yaki akken twala yekker ed terna
yessetmas di setta yidssent armi id ukint yirkelli
yeqqen ed ddheb d lfeṭṭa
irḍel ed cci n medden
yiɣil teshel liḥala
ur yeẓri a t id yennalen
yessufɣas leɛqel ṭmaɛ
mi yenwa d ayen isehlen
lesfenǧ yeččur uqecwal
yerza d am akken d ṣṣeḥ
kul ta ansi id tettazzal
yerna seg wul i tefreḥ
ur iketer yidsent awal
si lebɛid kan d acmumeḥ
iferq asent tiḥbulin
ula d agdi s weḥric is
ččant s zzux tmuqranin
nettat terra tt s iciwi s
tella yella kra din
twala mi gekkes lbus is
seg wassen ur d ldint tabburt ula i yiwen uɣalent yessetmas
nedment deg wayen xedment degs armi ula d asmi i d yusa
baba tsent ur cfint ɣef ayen isent yenna uqbel ad iruḥ
ayen yebɣu ivegrit id d lebyan ɣef tisin is ur d ldint ara
tabburt armi d yufrar wemɣar ameɣbun ɣef ṣṣur yenna
yassent
amek armi ur d teldimt ara tabburt nneɣ
mliɣakent d akken d lebyan ara d ffkeɣ ɣef tisin iw seg
wexxam n ṛebbi a ttemesmuqalent garassent
ala a baba ihi d tatut i nettu aɛni d acu iɣ tenniḍ
d ayen a yessi ɣileɣ yella wayen ikent yuɣen yugad fell
asent yesɛa lḥeq llan imesbaṭeliyen
ɣlint ẓlent di sebɛa
netta iɣil yebbeḍ lebɣi s
yeǧǧatent in di lḥaṛa
yefreḥ yekker ssaɛd is
ruḥent as tirga mxalfa
yegra d yekkat deg ifassen is
yeffeɣ terra tibbura
mi d yuɣal kulci iruḥ as
teqqim tettru di lḥara
amek ara texdem i yessetma s
tizemmermal i twala
tehder yidsent mlant as
mceččawent ɣef yiri n lbir
yiwet tuɣal d idammen
la ten tettmuqul s lḥir
teẓmi yas leḥcic s anzaren
akka id w ur nettḥebbir
yuklal akw ayen it yuɣen
cwiṭ akken d yusa wemɣar si
lḥiǧ yusa d winna yerran
iman is d xalti nnsent i wakken ad yexḍeb taɛdart nni it
yerran d ulac d taḍṣa ger tezyiwin is
yenṭeq wemɣar
annaɣ a mmi ala ṣṣifa taḥerfit tunciwt u yerna meẓẓiyet
acuɣer ur tettaɣeḍ ara yiwet si yessetmas timuqranin
yerra yas ilemẓi
ala a dda lḥaǧ d nettat i bɣiɣ imi d nettat id iyi ɛeǧben
bɣiɣ tt d zwaǧ iw
amɣar iruḥ ur yell is att yesteqsi ad tefk rray is
d acu i d rray im di temsalt agi
a baba imi s ɛeǧbeɣ a rbeḥ a tafat ad zewoeɣ kan yides ur
ttaggad a baba ttkel felli ad bnuɣ axxam
nettat imi d taɛdart tfaq i wayen yebɣa as t yexdem ala ttar i
yebɣa ɣures i lmend n wayen texdem degs acu t wassen
armi i d yuɣ ḥḥwaleḥ medden iɣerm itent yeẓra d nettat i
tent ixedmen
a ttheggin i tmeɣra lamaɛna taɛdart teẓra ur tt yeḥmil ara d
ttar i yebɣa s ɣures ayen is texdem mačči ad as tisemmeḥ s
sshala dɣa tessewǧad amek as terr tiyita di tayeḍ
argaz yeddem ed amenṭas
ur imuqel wi yellan
s lqedd i yqedder yemma s
yewhem deg wayen yevran
ayen texdem tɛawed as
yettsuɣu wid as yeslan
teffeɣ deg iḍ tettazzal
lexla yefka tt i wayeḍ
mi tḍal i tiɣilt mazal
ur tḥulfa i lḥal ma semmeḍ
s aneǧǧar la tettazzal
abasɣar a yi tsegmeḍ
ak fkeɣ tayuga uxerxal
xedm iyi t akken a d yesbeḥ
i keč i wumi rriɣ lettkal
ccɣel ik ad iyi sefreḥ
tebɣa ad taweḍ ur maḥlal
mi taɛya di tikli att reyyeḥ
tella d tmeɣra zzhan ferḥen leḥbab d imawlan d argaz bu
ḥḥifa itt yuɣen acku iḥar melmi ara yekcem s axxam i
wakken att ineɣ acu nettat teẓra ayen yebɣa ɣures tɛeǧǧer s
ufella n usenduq tesberber armi d lweqt i dgi ar a d yekcem
tenṭeq ur temɣart is s leḥya
di laɛnaya rebbi a tamɣart m ur tɛeǧrev deg umkan iw s
imi ar a d uɣaleɣ seg waɛfir neɣ teẓram iyi d taɛdart ur
zmireɣ ad ṛekmeɣ iman iw
tamɣart s leḥnana d leḥmala
ruḥ a yelli awi d kan ur nettɛeṭṭil ara tura qrib a d yekcem
wergaz im ilaq a kem id yaf nek a yelli ula i yexdem yissi
tamɣart meskint d nniya ur teẓri ula d acemma seg wayen
yeḍṛan tenwa mmis ulac am netta
seg wassen yecfa fell as
ur yezmir as isemmeḥ
cci n medden iruḥ as
m id yerra ttar ad ireyeḥ
armi d yusa babas
yusa d ɣures att yaɣ d ṣṣeḥ
mi d yebbeḍ babas tefreḥ
tenwa kfant tlufa
udem is am wudem n sbeḥ
ɣas d taɛdart i tella
tɣil ad as isemmeḥ
ad tidir akken is yehwa
yessuter i tt id ur babas
yusa d ɣures d anexḍab
lferḥ iɛedda tillas
ma d netta udem is yenneqlab
yeggul degs att ixelleṣ
i yebɣu yerwa leɛtab
tamɣart tameɣbunt tɛeooer tesberber tɣum aqadum is mi d
yekcem yesli ur inuda ur yesteqsa yeddem ed amenṭas irefd
it s lqedd is iferq as aqerruy is i yemmas d wamek itt yeɛqel
mačči d taɛdart yerfed ifassen is ttqudduren d idammen ur
zdat tebburt n wexxam is la yett ɛeggiḍ yessawal i win ar a s
yeslen tiririt n ttar teqqen as allen
ay a baba rebbi taɛdart tin texdem ternu tayeḍ
yewhem amek armi tlaɛb ɣef yemmas ur nqebbel annecten
laman
lemmer s tirẓi uqerruy is
tenɣa yas yemmas
tura taɛdart
txedɛ it di
s taɛdart d acu ar a txedmeḍ
llant yessetmas nniḍen
ayen d nettat it ḥemleḍ
ma ɣef ṣṣiffa s icebḥen
ilaq ad i tesfehmeḍ
tiḥerci ur tt yecbi yiwen
taqcict tenna a baba
efk iyi a taɣeɣ iwulem
imi d nek i yebɣa
kkes i wul ik axemmem
nettat deg ul is teẓra
at ṣṣfen ifassen is ad yewhem
tedda d tislit d tameɣra
teqqim tɛus iman is
tessawel i temɣart s leḥya
a tt ɛeǧǧer deg wemkan is
simi a d tuɣal si berra
teẓra ur teḥkim taɛbuṭ is
nettat akken teffeɣ la tettazzal ar teɛyu ad terfed aqerruy is
s igenni ad tenṭeq
a tiziri s ani d yebbeḍ
as d terr tziri
ruḥ ruḥ mazal lḥal atan yekfa d lǧiran atan di taddert
akken meskint tefcel di tikli ad terfed aqerruy is s igenni a
ttenṭeq ur tziri
a tiziri s anga d yebbeḍ
as d terr tziri
ɣiwel tura qrib ak m id yeqveɛ ikecem ed lɛarc agi i dgi
telliḍ
terwel maca ur truḥ s amkan i dgi llan imawlan is babas
akk d yessetmas tugad ad yexdem degsen lbaṭel teẓra
yezmer i kulci akken a d yerr ttar n yemmas tbeddel tama
akken is irad rebbi ad teḍru yides
netta si lǧiha ines d amejruḥ n tasa yebbi amenṭas nni
deg ufus is allen is jerḥent seg imeṭṭi ɣef rray is amcum
la yettazzal ur yeɛqil abrid yerkev leḥcic ijeǧǧigen deg
webrid is ters ed fellas tisselbi
assirem is meqqer d akken att iwali ur zdat tinna ɣef i
yenɣa yemma s yebɣa ttar dreɣlent wallen is ala
idammen i la yettwali ur yezmir ad issemmeḥ ɣas yeẓra
teɣleb it tifit tiḥerci
la tettazzal tufa yiwen n uneǧǧar tenna yas
di laɛnaya k ay aneǧǧar xdem iyi basɣar bu yiwen ufus bu
yiwen uḍar ak fkeɣ tayuga uxelxal ɣas dayen aɛzizen fella s
tsemmeḥ dges
yirbeḥ a yelli arǧu cwiṭ tura am nejreɣ basɣar akken tebɣiḍ
imi txelṣet s ssuma ɣlayen
ixedm as azeqqur nni tebbit yides ad telḥu ar taɛyu a tekcem
ar basɣar nni at staɛfu imiren att kemmel abrid is ur zdat
assen taɛya di tikli tekcem ur tebḥirt n yiwet n taǧǧalt tuɣal
di ṣṣerf
kkawen ifadden is ur
tezmir att ḥerrek baba s akk d
yessetm as ḥesben attan a saɛdi am nennat yiwen ur yezri
anida id tegra
assen lal n wakal nni truḥ ur lexla ines nennat d mmis telḥa
cwiṭ ur zdat tufa azeqqur di ṭṭerf tenna gar as d yiman is
xerṣum atan ufiɣ azeqqur is ar a qableɣ ccetwa yezra
rebbi ulac tuyat is ar a qeddreɣ isɣaren atan ufiɣ azeqqur
tefreḥ mačči d kra imi tufa nnṣib am winna teddem ed
amrar tcudd it texdem ed ccɣel is armi tekfa terrat id ɣef
uzagur is truḥ ed s axxam
mi truḥ taǧǧalt ur lexla
ad teffeɣ ad texdem lecɣal
at seggem yakw liḥala
ad asen tefreḍ i lmal
mi twala kullec yebbuḥra
s aqejmur ar d tuɣal
lǧiran gan tameɣra
urar yakk d ivebbalen
ussan d at n taddart merra
si yal tama ad ttawḍen
zzin d agraw di lḥara
mmis n taǧǧalt garasen
taqcict ters ed ad tecḍeḥ
amzun d tazdayt n ttmer
lqed is yewzen yecbeḥ
yewhem win yellan yeḥder
tecba di tafat n sbeḥ
ur ẓrin ansi tenser
tussa d s axxam azeqqur ɣef uzagur is mi d tebbev ur zdat
n tebburt tufa d mmis la yettqeddir isɣaren ar rrif n wexxam
tebbi azeqqur nni tekcem yess s addaynin akken a tessers ad
yerǧu tagrest yenṭeq ɣures weqcic
d axlaf uzeqqur nni ansi it id tebbiv
yefreḥ ula d netta am yemmas
di tebḥirt nneɣ i tufiɣ bbiɣ t id at jemɛeɣ i tegrest
acḥal ammi a nesseḥmu ɣures akken t walaɣ mektiɣ d
assemmiḍ yekka dgi lamaɛna babbeɣ t id
ɣilen d azeqqur am wiyaḍ ur ẓrin d acu yellan dges nutni
neqlen ivarren nnsen ur lexla teffeɣ ed taɛdart seg zeqqur
iceṭṭiden
tebren taxatemt umenni deg uḍad is
izedganen
terra aseqqi ad yebb
tnawel seksu
tqeddec as s leɛqel akken d tenna temɣart yeɛyan meskint di
leqdic
tessared
tbeddel
tredm it
tesfuḍ seksu
tessafit yebba useqqi ẓid bnin
teddem ed cwiṭ ur tdebsit teččat tessard itt tɣum lqut nni si
tama tesmenddeg times bbḍen d si lexla ufan d axxam
yeḥma
imenssi yebba kulci zeddig wehmen anwa isen
iqedcen lamaɛna ččant susmen akken acḥal n wussan
assen xedmen lǧiran tameɣra nettat meskint qerḥen tt
iḍarren is deg zeqqur akken tesla i yat wexxam la heddren
ɣef tmeɣra imi tamɣart tekkat amendayer mmis ad yeddu ad
inezzeh netta d yelmeẓyen
teffeɣ ed tbeddel tecebbeḥ tebbi yides tayemmust n twiztin
tekcem talemmast tebda ccḍeḥ am tɣerbalt i wakken ur
ẓerren ara anwa i d abrid itt yefkan tsereḥ as i tyemmust n
twiztin ur tesɛav anwa i ywalan s anga terra lḥan la
luqqven lwiz nettat tuɣal s aqejmur ideg i tella ula d yiwen
ur icukk deg wexxam n taǧǧalt i tella ɣas ilmeẓyen sellen
fellas
ayen yellan d ilemẓi
iruḥ yettnadi fell as
ur zrin ansi d teflali
yal yiwen yebɣatt d ayla s
kkren ad bdun anadi
uɣen abrid s tissas
armi ten yeṭṭef ɛeggu
yebbeḍ ed lweqt ad ččen
yal wa yessaram yettraǧu
ahat tin a t id isaḥen
ul nnsen iferreḥ izehu
sɛan tazmert ad kemlen
mmis n taǧǧalt yeḥren
yenna nek ad uɣaleɣ
dayenni nedmeɣ dayen
ay atma ur zmireɣ
ssebba ur ttefhimen
ma d nekkini ur whimeɣ
dɣa ilmeẓyen yakk selben ɣef tceṭṭaḥt bɣan ad nadin fell as
yella garasen mmis n taǧǧalt yenṭeq ur yemmas yenna yas
ayen umi iḥulfa am tezyiwin is
nek ilaq ad ruḥeɣ ad nadiɣ fell as twalaḍ amek tga ṣṣifa
ines ahaqel ad itt yekteb ṛebbi
ihi ammi akka yeqqur aqerruy ik d afḍis ad heggiɣ cwiṭ n
wewren ak geɣ taḥbult n weɣrum mi ar a d nuɣal si lexla nek
ammi ugadeɣ fell ak leḥzen i lemmer ak yawi ṭmaɛ ur k id
tettḥaṛ
tinna ulac itt di ddunit twalaḍ ssifa yines yerna mliyi anta
tameṭṭut yesɛan annecten n twiztin mmer d zehr iw i d
inudan felli
taɛdart tesla d i wmeslay n taǧǧalt akk d mmis nutni ruḥen
nettat teffeɣ ed seg zeqqur tega yas taḥbult n weɣrum tura
yas degs s twiztin awal aqli deg wexxam nnwen i ffreɣ deg
uzeqqur deg addaynin
tamɣart tefreḥ mačči d kra imi d tufa aɛwin yebba ayen ar a
yawi ilemẓi yewjed ur testeqssa wi t yegan teɛya ur tezmir
i waṭṭas leɛtab
azekka nni tafejrit iurḥ s amdiq i dgi turǧa terbaɛt is ruḥen
teddun ur zdat kul yiwen yettxemmim amek ara tili temlilit
aked tceṭṭaḥt ahat d lexyal mačči d tidett
armi d lweqt imekli qqimen ad fetṛen ula d netta yeqqim
akken yufa ayen is tura deg weɣrum yenṭeq s imeddukal is s
lferḥ d usirem
ay atmaten nek dayen ad uɣaleɣ ur zmireɣ ara syagi ar
uɣaleɣ aɛyiɣ di tikli mebla lfayda
xeṛsum d keč att neɣsseḍ mi tt nufa att ɣeẓẓeḍ iḍudan ik
teẓriḍ iman ik ur k tqebbel ara
wehmen degs akk kemmlen abrid nnsen ma d netta yuɣal
ed truḥ yemma s ur lexla thegga d awren tenṭeq ur mmis
tḥemmel ma ti ddaf yebba
atan heggaɣ d awren a d uɣaleɣ ad niwleɣ cwiṭ n seksu
ẓriɣ tḥemleṭ ḥemleɣt ula d nek ɣuri yif akk lqut nniḍen
tamɣart truḥ ur lexla ma d ilemẓi yedduri deffir ukufi
yettraǧu ansi ar a d ḍil cwiṭ akka iwala tt teffeɣ ed seg
uddaynin ɣef tiṭ is i tebren taxatemt umenni deg uḍad is
tbedled lkeswat tsers ed leḥwal tenawel terra tuggi n wakal
ɣef tmes tessebb aseqqi teḍdem seksu tessefruri t tessaff it
akken yebba tseqqa d cwiṭ tečča t tessared aḍebsi
akken thegga iman is ad tuɣal s azeqqur yeṭf itt seg ufus is
yenna yas
laɛnayam am laɛnaya n ṛebbi mur iyi temliḍ d acu kem
taqcict tefqaɛ ur tɣil att yarǧu tenna yas s lxuf
di laɛnaya k a wlidi tixer iyi ruḥ ar ccɣel ik lukan a
tezreḍ taqsiṭ iw ur d i tetteḥemaleḍ ara
ɛuhdeɣkem s rebbi ad xedmeɣ fell am ugar n tezmert iw
ini yi d kan ad zreɣ d acu kem
tebda yas d taqṣiṭ is s wadda amek armi d tebbeḍ ur tebḥirt
n taǧǧalt deg zeqqur akken yebɣu yili lḥal yeǧǧa tt tuɣal s
aẓeqqur is
ur d as yenni i yemma s ayen iwala
ayen yekka yiḍ ur yeṭṭis a yettxemmim ma d tidett i d tenna
neɣ ad tettawi yes lweqt yenna deg wul is seg wass a ad
uɣaleɣ yal ass ad heddreɣ yides akken att issineɣ
yebbeḍ ed yurǧa tt deg wexxam
ma d teffeɣ att iwali
dayenni yekfa ttexmam
d lmektub ma d inadi
ul ad yaweḍ i yessaram
att yeɛmer ad ihenni
yemma s tebda yas ammi
ilaq at ɛemreḍ axxam
muqqreḍ tura dayenni
ul iw dayen i yessaram
isegmi w ad yefk imɣi
kulci ad yeddu s lewqam
ad am iniɣ a yemma
nek ad aɣeɣ azeqqur
ul iw d netta i ymenna
ulayɣer lketra n lehdur
a wit ed a neg tameɣra
tezedɣit tafat n waggur
tamɣart akw d mmis kkren ad ruḥen ur lexla teddem ed cwiṭ
n wewren tenṭeq
atan ma ra d uɣaleɣ ad niwleɣ seksu iy mensi ad rnuɣ a d
sebbeɣ aseqqi ma yekteb
a m ulac ad ruḥeɣ weḥdi kem qim att qedceḍ
ala ammi ad ruḥeɣ ad waliɣ cwiṭ igenni
tebbeḍ ed temɣart si lexla armi d lweqt imensi la heddren
nettat d mmis ɣef ddunit am wayen iɛeddan
tura yemmak ammi d tamɣart lemmer ufiɣ bɣiɣ ad ferḥeɣ
s warraw ik uqbel ad mmteɣ u yerna twalaḍ ur zmireɣ ara i
leqdic n waṭṭas ilaq ak att ɛemreḍ fell i axxam att zewǧeḍ
ad serseɣ taɛkemt aɛyiɣ
ihi a yemma serseɣ tiṭ iw yakan kukraɣ ad am d iniɣ
ala a mmi d leḥlal a lfeṛḥ iw a tafat iw a yi d yegri liser ur
ttadṣan felli medden witt ilan
nek a yemma d azeqqur inna deg addaynin ar aɣeɣ
annaɣ ammi ad heddrent fellaɣ tǧiratin ad qqarent mmi s
n taǧǧalt ur tufiḍ tin it iqeblen armi yuɣ azeqqur
aha a yemma a d yaweḍ lweqt ad tezreḍ amek iga
uzeqqur ṛuḥ awi yi t ttxilem ur tɣurfett iw rnu cwiṭ n sber
tbubb azeqqur ur tɣurfett n mmis lǧiran rwan taḍṣa udem is
yebba meskint si lḥecmat teɛweq sanga ar a terr aqerruy is
si leḥbab d imawlan xedmen tameɣra rwan lǧiran taḍṣa ɣef
taǧǧalt d mmis armi d lweqt i dgi ar a ẓren medden tislit
yenṭeq ur yemma s
ruḥ a yemma awi d tislit akken ad att walin neɣ anef ar d
ifak ucečči
ur ttagad a yemma mmi m d argaz ur ttxemmim felli
annaɣ ammi amek a xedmeɣ i taḍṣa medden
ammi ad ḍṣen medden
as inin ma d tisselbi
mliyi d acu ik yuɣen
ttxilek agad ṛebbi
i lǧiran iɣ i ḥemlen
zriɣ ad leɛben felli
zriɣ d acu i la xedmeɣ
ul im d lebɣi i yectaq
ula d nek akken i wehmeɣ
m akken it ɛedda am lebraq
a yemma aɛzizen am mmleɣ
ad yeḥlu wul im ma yxaq
tameɣra lǧiran muqlen
anida tella teslit
teffeɣ ed m itt walan wehmen
taftilt tcebbeḥ ddunit
mačči d cwiṭ i ṣebren
yekfa yiv d taṣebḥit
tuli temɣart ur teẓri amek ar a d tawi azeqqur i medden at
walin akken tekcem ur tɣurfett tufan taqcict udem is am
aggur tewhem deg wayen twala
ak mig ṛebbi d tawenza tasaɛdit n wexxam iw
teṭṭef as d afus tebwi tt id kra n win iheddren yeldi
aqemmuc is la yettḥukku allen is
wehmen medden deg wayen i d yefka ṛebbi widen i
heddren nedmen deg wayen yehder yimi nnsen
llan widen i ruḥen ur mmis n taǧǧalt steqsan t
amek akka nekkni nettnadi fellas ur tt nufi keč tedda yak
d deg zeqqur
teẓram d acu t wassen mi d uɣaleɣ uɣeɣ azeqqur ufiɣ
tedda d degs tmeṭṭut agi ahat ula d kunwi lukan ad taɣem
izeɣran balak ad ddunt tulawin am tagi neɣ ahat axir is
ilmeẓyen ɣilen d tidett uɣen d izeɣran akken ad afen tulawin
i cebḥen
tamacahutt iw lwad lwad bwiɣtt id i warraw n leǧwad
sawalen aɣ d timucuha
d ayen i sɛan d allalen
akken i d netturebba
nekker ed s lḥurma ɣlayen
ḥekkun d ɣef mkul taɣawsa
nelmed awal zeddigen
i yxedmen baba ynuba
akk d wegdi bu zaggen
ɣurwat ɣures wi yettaẓen
ma yella d muḥend u yemma
netta d weltmas ti hedren
nekkni necfa d i leḥnana
assen ur t yecbi yiwen
yiwet n yemma jida
tayeḍ n sebɛa yeqcicen
twalam amek i d netturebba
ur llin iɣerbazen
