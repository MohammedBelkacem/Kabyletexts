isers as ssaɛid malcuns afus is ɣef tayett is yenna yas a mennad ur ttaggad ara imawlan n wexxam ṛuḥen ar tmeɣra
steqsaɣ ed
tewwurt ubatimu seddaw bedden ɣer tiseddaṛin
ttmuqulen ɣer baṛṛa ma yella ulac win i ten id yettmuqulen
mennad yellan yettergigi am yifer yeqqar as i ssaɛid yirzhar a ssaɛid tikelt agi temxallaf
ḥulfaɣ am akken illa kra ara yeḍrun
ttxilek yyaɣ ad nuɣal mazal ur ifut ara lḥal
tezriḍ dayen gullaɣ ɣef takerḍa
mi d usiɣ ɣer dagi i keč kan i ddiɣ di lebɣi
tura mi d wwḍaɣ faqaɣ takerḍa dayen iɛeddan
hatan a iḥebbek wul iw ad as tiniḍ d ddakem i la yekkaten deg s
seg asmi i k sneɣ d amagad d axewaf a tayaziṭ n čiču
iṭṭef it id ssaɛid si tayett n tjakiṭ is anzaren deg anzaren allen deg allen yettmuqel deg umeddakel is am win i ibɣan ad t yečč
yenna yas laqen iyi yedrimen a mennad
ilaq tameddit agi ad ten id skeflaɣ ula seg uẓru uṣeffay
yak tezriḍ azekka ad d tas wahiba
azekka ad nruḥ ad d naɣ taxatemt
ggulleɣ as
isusem cwiṭ imuqul ar baṛṛa ma yella ulac win i d iɛeddan syin
iwala yiwen n wemcic aberkan iɣḍel ed abidun iḍuman akken ad yečč yettmuqul ed deg sen
ula d netta yugad iten
ikemmel ssaɛid awal is taxatemt nni ttakken i teslit ilaq iyi aggur ixeddim akken ad izmireɣ ad tt id aɣeɣ
rnu yas snat smanat aya gi i ttnadiɣ amkan ixeddim ur ufiɣ ara
ini yi d dɣa amek tebɣiḍ ad xedmaɣ tura makken i s ed ihedder ssaɛid imekta d mennad taqcict nni taleqaqt s wallen nni ines mecṭuḥen igan am tɛeqqayin n waḍil azegzaw yersen ɣef udem mesruren tenteḍ ɣef tqadumt is yiwet n taḍsa i s yettakken yiwen n sser ḥninen am teqcict uɣerbaz alemmas
izzakken as tt id ssaɛid tikelt tamezwarut deg yiwet n tikli ukabar izelmaḍen
ddukklen akken di tlemmast n lɣaci
tettuɣu yidsen s zhu ger iduḍan is yerɣan akarṭun yuran kenwi terwam teṣxesṛem arrac mazal iten lluẓen
imekta d makken ara s tḍeggeṛ i ssaɛid yirzhar idrimen ɣer lǧib akken ad ixelleṣ leqhawi nni swan
netta mi ifaq ad yerfu ad iṛuḥ ad ten id iddem si lǧib is akken ad as ten yer dɣa ad as teṭṭef afus is
ad as tini ḥseb iten d areṭṭal kan
izṛa belli ssaɛid ibeddel yark tikli seg asmi i tt yessen yuɣal ittɛasa ayen yettlusu dima zeddig am ufrux
iṭṭaxeṛ i tkerḍa inuda d ixeddim deg ucanṭi
yal mara yeḥḍeṛ mennad i temlilit nsen irenu awham di tdukli nsen amek cciṭan icban ssaɛid yirzhar yemyufa netta d lmelk am tin a nettat teckenṭeḍ deg s tettak as azal am ugellid
dɣa segmi i tt iwala amek akken i s txeddem yuɣal iḥemmel itt anect iḥmel ameddakel is ssaɛid
akken iwala ameddakel is itɛewel i tkerḍa iga mennad cwiṭ lkuraǧ i yiman is ihuz aqerruy is am win iqeblen
ulin s laɛqel nni n tseddaṛin yessawaḍan ɣer sqef wis kuz ubaṭimut allaɣ nsen ittfurru ɣas akken idamen nsen win ara ten isamin ad ten yaf semḍit am wegris
ugaden lemmer win i d tefɣen seg axxam is ad ten id yaɛqel deg udmawen nsen
u ayen nni dirit yasent
wwḍen ɣer tewwurt nni i d qesḍen isufeɣ ed ssaɛid si zdaxel n tbalṭu is sselk akw d yiwen n lmus rqiqen am tsegnit imudd iten i mennad
telli d akken i ten id yeṭṭef iṭṭanez ɣer lqaɛa yebda asferfec deg usekṛun
ma d ssaɛid ibdded zdat umddakel is iɣum it yettak yiwet n tiṭ ɣer tewwurt n lǧiran ma d tiu nniḍen tettmuqel ɣer tṣeddarin i d yettawin ɣer ṛṛef i deg i yellan
amecwar tewwurt nesren ɣer zdaxel am sin iɣerdayen
u qbel ad d medlen tawwurt iṭṭef itt mennad s uḍar is yenna yas i umeddakel is ayen yellan fell i dayen xedmaɣ t
ilaq ad ṛuḥaɣ mulac tura ad ak xesfaɣ dagi
ma yehwa yak
ittif ad k arǧuɣ ukessar
irfa ssaɛid 
iser as afus is ɣef temgaṛt n mennad ixneq it
yenna yas s zɛaf s tuɣmas yemyeẓmaḍen dima akka i tḍeṛṛu yid ek a axewwaf ayen i k ed nniɣ ad d tiniḍ ih
umbaɛd mi d tewweḍ tidett tettuɣaleḍ ɣer deffir am yir taqcict
ili k xerṣum d yewwas d argaz
inal ddin yemma k a win isebɣen tilewḥin yeznuzu tent s ssuma i teɣleb ssuma n lluḥ nni s yiman is
ddunit ik yark ad a k truḥ akka d tacalawt
tezriḍ ur ẓriɣ ara ma yella kra ara n refdaɣ rǧu iyi ukessar ahat ad k ḥwiǧeɣ
iffeɣ ed mennad seg uxxam s leḥcayem
aqerru s yenṭeḍ ɣer tuyat is iṣubb ed nni n tṣeddaṛin
ma d ssaɛid imdel ed tawwurt yarra yas ed asekṛun si zdaxel
ibda anadi ger leḥwal s teftilt ufus yewwi di lgib is
tamuɣli tamezwarut yeɛqel taxxamt n tguni imi yuɣ tannumi yezra deg s i tefren lɣaci ayen sɛan ɣlay
ikcem isers ed tibalizin si suffela n texzant ɣef usu n tguni
inuda tent s lḥir ta deffir tayeḍ ayen yufa deg sent ad t yerr deg idis
mi yekfa si tbalizin yuɣal as texzant yellan teččuṛ d leḥwayeǧ
issekcem afus is inuda ger asent armi yufa tabbewaṭ n wuzzal
yelli tt
yufa deg s izurar d snasel d txutam yexleḍ uwraɣ d lfeṭṭa
iddem ed yiwen uculliḍ aberkan si lǧib ismar ɣur es ayen yellan di tsendduqt ilqeḍ daɣen ɣures ayen akken yeǧǧa ɣef usu
ikker ad d yeffeɣ dɣa iwala taxzant tamectuḥt i ɣef ters taftilt n tguni seg idis nniḍen umeṭraḥ
iwehha ɣures taftilt is
iɛṛeḍ amek ad tt id yelli ur as yufi yara abrid
imi tella tsekkeṛ
dɣa yerra aḍar is ɣer deffir iwet itt s arkel
teṭṭerḍeq tewwurt is tebḍa d iceqfan
ikemmel as ed i ifreḥ mi i d mazal deg s s ufus is
wayen iwala deg s tiyemmusin n wedrim ta ters ɣef tayeḍ
inna ger as d yiman is dayen ur yettuɣal ara ad yaker ma drus n cehriyat uxxeddam deg ucenṭi
yerra d kulec ɣer uculliḍ
iḥelles ad d yeffeɣ
akken i d yewweḍ ɣer tewwurt n wefrag isla asfarfec deg usukṛun yuɣal ar deffir ixmet
ibda wul is a iḥebbek am nnaqus n lǧama iṛumyen
iwala tameṭṭut sin yergazen akked sin warrac
mi d kecmen iban ed ɛeggu d nadam ɣef allen nsen
ssaɣen tafat dɣa walant id
yeɛweq ssaɛid acu ara yexdem
lfarḥ nni n sgelli nni yuɣal as tura d tagdi
nutni akken i twalan weḥdes neggzen yergazen nni fellas ad t id ṭfen
tameṭṭut tebda ssuɣat arrac imectaḥ ttrun seg uxeṛṛi i ten yulin deg yiwen umecwaṛ
yerwel ssaɛid ɣer texxamt nni n tguni
imdel ed tawwurt yerra yas d ayen yark yufa din
yerra yas ed ameṭraḥ nni n wuzzal
syin iẓuɣer ed taxzant tameqrant seg iḍaren is iɣḍel itt fella s
at wexxam iffeɣ iten laɛqel
iddem babat nsen issawel i yimsulta di tilifun
umbaɛd mi t id ḥetet en sfehmen as ed s laɛqel belli ur zmiren ara ad d assen ar temnaṭ nsen imi rrebrab iǧhed ussan agi ineggura u d lmuḥal ad qamṛen taṛwiḥin nsen diddra n takerḍa
nnan as ed ad issiwel i lǧiran ad t id ṭfen ad t cudden
azekka nni tafejrit ad d ṛuḥen ɣur es ad t awin
isers bab n wuxxam tilfun ihuz aqerru yis yenna yas wellah ar d mmis n leḥlal wagi i d iyi d yerran
ttuɣaḍen msakit
nettat tameṭṭut nni uqbel ad isers wergaz is tilifun tṛuḥ tessawel i lǧaṛ nsen
imir en kan yeffeɣ ed netta d warraw is ger ifasen nsen ifassen n tfelluct
akken kan isers bab n wexxam tilifun yezzi d ɣer deffir es yufa d zdat es lǧar is
ɛeṛḍen imir en amek ara yarẓen tawwurt ur zmiren ara
dɣa cegɛen sin seg seg arrac nni n lǧiran s agaraǧ ad d awin amenṭas akked ddakum 
laɛqel t yeffiɣ ara ssaɛid yirzheṛ ur imuqel s wezmumeg s aculiḍ is yeččuṛen
inna ger as d yiman is wellah ar d yirzheṛ
iffeɣ s abalkut ifka tiṭ d akessar
yuɣal ed ar zdaxel n texxamt
idem ed snat n tduliwin tirqaqin isemlal itent s tyarist ger sin yexfawen nsent
timiqit n tidi ulac itt ɣef uksum is ad as t iniḍ d afellaḥ mara ileqqem s leḥder tinuqlin is
yuɣal yeffeɣ daɣen s abalkut iserreḥ as i yiwen n yiri n tamrart nni n tduliwin ma d ixef nniḍen iṭṭef it deg ufus is
syin yuɣal ed ar texxamt anda yesla i wesṭebṭeb azuran ɣef tewwurt akked lehduṛ n widak ibɣan ad tt id aṛzen
inuda di texzant nni yeẓlen ɣef umeṭraḥ ɣef tduli nniḍen
cwiya kan yufa yiwet ixdem as tiyerrist nettat d snat nni timezwura
yuɣal s abalkut imuqel d akessar
dɣa iddem ed icudd yiwen n yixef ɣer wuzzal isḍal ed iḍaren is ɣer baṛṛa ubalkut yebda ad d ittsubbu s laɛqel
akken d iwweḍ ɣer yiri n temrart nni yeɛreḍ amek ara d isami s iḍaren is abalkut n sqef wis qrad 
ur yewwiḍ ara
ijaɛluleq azgen n dqiqa ger igenni d tmurt dɣa ineggez ed ɣer zdaxel s wayen isɛa yark n tezmert
deg uneggez is iḥuza yiwen uceqquf ijeǧǧigen yellan yers ɣef yiri dɣa yeɣli d
akken isuma uceqquf nni taqaɛatt iṭṭerḍeq d iceqfan s yiwen n ṣṣut ifruzaɛen deg uzniq irkeli
yers ed ɣer lqaɛa ubalkut ɣef tgucrar
dɣa akken i d ikker iwala ifassen is jerḍen si ssima n lḥiḍ i ɣef yetekka umbaɛd mi d ineggez daɣen iḥulfa i lqarḥ di tgucrart is tazelmaṭ imi d nettat i isuman taqaɛatt d tamezwarut
yuẓa s usḥizel ɣer tewwurt ubalkut imuqel itt yufa tt telli
syin ikcem ɣer zdaxel n wexxam aculiḍ abarkan ger ifassen is
ibda illeḥu ɣer tewwurt s lexmata imi iḥulfa yella walbaɛḍ iṭṭes deg usu
iḍmaɛ ad d yeffeɣ syin mebla ma ifaq as
akken iwweḍ ɣer tlemast n webrid ger ubalkut d tewwurt ar tama iḍaren n umeṭraḥ bdant ssuɣat n sin nni yellan ṭṭsen deg usu
akken i sen yesla yebda yasen ur ttaggadet ur ttaggadet
ulac d acu ara ken xedmaɣ susmet d aɛeddi kan ara ɛeddiɣ
ccet ccet ccet aḍaḍ is ɣef yimi tura a fɣeɣ acema ur yeḍri
ur ttaggadet d aɛeddi kan
slan i lehduṛ nni deg i yemlal cwiṭ n uḥellel d cwiṭ n leqseḥ dɣa susmen at texxamt
yerna yasen ssaɛid yirzhar llah ɣaleb ilaq iyi ad ɛeddiɣ
semmeḥt iyi
neɣ
ur ttaggaduet iwweḍ ɣer tewwurt illi tt id
ikker ad yeffeɣ dɣa yezzi d udem is ɣer sin nni yeṭṭsen di ṭlam s lmuziga n teglizit yuɣen inṭeq ed s reffu n yiles iccarwen sneɣ ṣṣut agi anida tt tqefalt n teftilt anida tt
inuda tt s lḥir afus is yesferfic di lḥiḍ amzun d tiyta i t yekkat anida ara tt yaf deg s
dɣa akken i tt yufa issaɣ ed tafat ibren tiṭ wetwal s usu
yelli imi s dɣa yenna d d kem
ixeṛṛa
ikemmel ameslay s yiwet n taɣect iqemḍen d kem a wahiba tɣum teqcict ula d nettat udem is ger ifassen is teṭṭerḍeq d imeṭṭawen
iwala tt akken izzi udem is ɣer lḥiḍ isers anyir is ɣef ssima tasemaṭṭ
yemekta d acmumeḥ is seddaw ugeffur s ucebbub i s d yeɣlin ɣef tuyat is yellexs am leḥcic n wasif
aqerru yis yettfuṛu yaɛggez ad imeyyez u tuli t id imir en targagayt si tfednin arma d aqerru
ibda izehher am uccen yuɣen tiyta zdaxel n tafaṭ is
amɣar nni yellan yeṭsen netta d wahiba
isenqed yark ayen iḍeṛṛun imir en s wallen nni ines timecṭaḥ n bururu
netta d yiwen umɣar n ugar n isseggasen di leɛmer is
iɛeleq as ed yiwen ucekriḍ is ed yewweḍ en armi i s iɣum tama ufella imesḍan is
aksum is iččur d talexlat d iɣellin si yal tama si tfekka s
ikmec wudem is am tcufett mara texsi
mi ten iwala akken ssusmen inṭeq ed tura iwerra yi d ṛebbi tban
izzi d ɣur es ssaɛid aḍad is ɣef yimi yenna yas ccetccet issers aqerru yis deg ufus is
iɣum yess allen is ɣas akken ikemmel wemɣar keč iban fell ak d acu k mači ittif ak ad trewleḍ ɣef yiman ik
umbaɛd mi tɛedda taluft ad temlilem syin ad temsefhamem
ineggez ɣur es ssaɛid s usu iḍegger it id ɣer tqaɛatt s wejbad si temggaṛt is
ikker ad ibdded wemɣar akken ad yar ɣef yiman is iwet it ssaɛid s arkel ɣer lexsaf s wayen isɛa yark n lǧahdd
dɣa mi yekna isɛedda yas ed iɣil is deffir temgaṛṭ
iwwi t id akken s abalkut nni anda id as iserreḥ ssaɛid
amɣar nni di tazla s ikka akkin i ubalkut yeɣli d ɣer lqaɛa ubatimut
imuql ed ssaɛid ur nenwa yara akken ara teḍṛu d akessar yenna yas s idamen yeḥman ccah d keč i tt id yewwin i yiman ik yuɣal ed ɣer texxamt iqqim ɣef yiri umeṭraḥ
umbaɛd cwiya n tsusmi i sen d ibanen d lqeṛn yugin ad yekfu inṭeq ed ugiɣ ad amnaɣ kem a wahiba tin akken ileḥḥun s laɛqel ammer ad teɛfes tiweḍfin ileḥḥun deg akal ufiɣ kem id dagi
ugiɣ ad amnaɣ iṭṭef aqerruy is ger tgecrar is
ikemmel lehdur am win ara d yerren sɛan lḥaq wid i yi semman yirzhaṛ
ddunit iw maṛṛa sɛeddaɣ tt d tikli nek d tullas ur nemɛin ara
ass amezwaru d nitenti i d yettazzalen ar ɣuri ulac amek ur xeddement ara akken ad tent waliɣ
yal yiwet amek i d tṛuḥ
llant tidak i d iččeggiɛen imeddukal iw llan tidak i d yettarun tibratin llant ula tidak i d yettṛuḥun s axxam nneɣ
umbaɛd mi s nniɣ waqila tikelt agi ufiɣ tin id i yura weḥnin ad aẓaɣ ɣures
dɣa din ara yemmet usirem iw
regglent felli am akken uḍnaɣ tabucḥiṭ
ta tbeddel tamurt ta tuɣal ur d teffaɣ ara seg uxxam llant ula d tidak ẓriɣ rɣant felli acu kan akken bdiɣ bɣiɣ tent ruḥent ddant d tislatin ɣer yiwen ur ssinent ula deg udem
isusem
ifka yiwet n tamuɣli nniḍen ar ɣur es yufa tt mazal teṭṭef udem is ger ifasen is am tin iseḍḥan
tettru
asmi i d iyi d teḍsiḍ tikelt tamezwarut ẓriɣ imir en belli d kem ara iyi d yawin zhaṛ iw ɣas semman iyi yirzhaṛ uɣaleɣ d buzhaṛ
kem ur nettqariḥ ula d aẓru deg ubrid mara tleḥḥuḍ ẓriɣ turiḍ iyi deg wenyir
ayen ḥulfaɣ s tarẓeg n tudert kem tsefḍ ṭ s iǧǧa d xemsa warraw is yiwet n tmuɣli deg i tarriḍ iyi am wefrux yettuḥebsen acḥal umbaɛd serḥen as s igenni ad yaffeg
llan wussan kifkif iten ar ɣur i uɣalen bḍan ɣef sin seg ass i degi i kem sneɣ llan widak i deg i telliḍ llan wiyaḍ amzun ulac iten imi ur telliḍ ara
lliɣ yal ass iɛeddan ad wehmeɣ deg s
qqaṛeɣ as amek mazal ur d iyi teǧǧa yara
amek tin yessarem yal amedyaz di ddunit teggra d ɣer yiwen ukeḥluc am nek ur cbiḥaɣ ur sɛiɣ adrim ur ɣriɣ ulac acemma ifazen deg i
ttxilem sefhem iyi d acu i kem iwwin ad tuɣaleḍ d
iṣeḍḥa ad t id yini
ẓẓay deg imi s
a ssaɛid tanzarin n wahiba ččurent ed d imeṭṭawen baba yemmut i yemma akked nek
nesqardec taḍuṭ neẓḍa ibrenyas nelqeḍ ed azemmur neqdec i medden nexdem yark ayen i d yeɣlin ger ifassen nneɣ d wayen yark nufa
yewweḍ ed wass i deg i zemreɣ ad xedmeɣ tceggeɛ iyi d yemma ɣer yiwen umaṛkanti n taddart nneɣ
ikellex fell i s imeslayen n tayri d leḥmala
asmi d iweḍ ṣṣeḥ iḍegger iyi d s abrid
syin ɣliɣ ed nek d lɣaci ur nettaggad ara ṛebbi
ur ẓriɣ amek i d mseḍfarent tedyanin armi i d ufiɣ iman iw di tbernat akked isensiyen yerkan
kelxen iyi
lliɣ ttamnaɣ medden
tikelt tamezwarut walaɣ adrim yella dɣa nniɣ as xerṣum ad d kkseɣ atmaten iw imecṭaḥ si laẓ d lmiziriya
nniɣ as wicqa felli ɣas nek ini d dayen nziɣ 
texneq taɣect is tessusem
teddem ed s iḍudan is yerɣan taduli tenser tanzarin is ar ɣures
syin tkemmel awal is qebleɣ liḥala inu fkiɣ ul iw i ṛebbi ma d leǧwareḥ iw ssekruyeɣ tent i wiyaḍ
akken i d aɣilif iw armi d asmi i k id mlaleɣ
ɣur ek ad tǧaɛleḍ belli tikelt tamezwarut di ssinima i nemlal
ṣṣaḥ nemlal di tberna tkecmeḍ ed yiwwas keč d mennad nek lliɣ sserbayaɣ sbiɣa teččur udem iw nek qrib d tabuɛeryant
akken i k walaɣ nniɣ as ger i d yiman iw belli d keč i bɣiɣ
muqleɣ en ar ɣur ek ur d iyi d tefkiḍ ara lqima
ceḍḥaɣ ak en qrib azgen n ssaɛa ur d iyi d tgiḍ ccan
ula d tullas nni ixeddmen yidi tidak yuɣen tannumi d laɛǧeb wehment deg i amek i la k tezziɣ
nek imir en tewwiḍ laɛmer iw keč ur d tecliɛeḍ deg i
nniɣ as imir en i ṛebbi ḥninen ma yella ur ǧǧiɣ ara ccum agi i deg lliɣ ɣas kkes iyi
ikker ed ssaɛid s reffu ineggez fell as s usu yeṭṭef as imi s
nettat tettexbibiḍ am uẓerẓur di tqilaɛt
yeqqar as d lekdeb ur umineɣ ara
ur umineɣ ara d idrimen kan i kem yewwin
teddiḍ kan i yiman im d lebɣi tunefḍ kan i lɛaṛ yellan deg em ad icali
tin ixuṣen ddin yemmat kent ad d taf ssebba d adrim d lmiziya d tawacult is
ṭeẓ iserreḥ as yuẓa d ɣer deffir imuqel ɣers s leḥnana yenna yas ayɣer ihi i tkemleḍ umbaɛd mi d iyi tesneḍ
yakk dima teqqareḍ ed ad ddreɣ yidek ula s tleqimt n weɣrum aḥerfi akked waman
imekta d imir en amek akken i tt ittwali meqbel s tqendurt nni n teqcict tamecṭuḥt s tikli fessusen tettsennid ed ɣef tayett is deg webrid tettecmumuḥ as
dɣa yeɣli am ujebbad ɣef usu
tuẓa d ɣur es tesɛedda yas ed taḍadect is ɣef allen tseffeḍ as ed timeqwa nni imeṭṭawen i d yefɣen s lḥers
umbaɛd mi k ẓriɣ di tberna ulac anda ur k nudaɣ ara armi d ass nni i nemlal di ssinima
walaɣ k in mi teqqimeḍ deg ikersiyen ukessar keč d mennad
nek lliɣ iwsawen
rriɣ iman iw ur k ssineɣ ara makken i n ṣṣubbeɣ armi d ɣur wen
nniɣ ak ed imir en ma yella maɛlic ad qqimeɣ ɣer tama nwen
am tin iffeɣ laɛqel nniɣ ak ugadaɣ arrac inna ammer ad iyi d awḍen imi segmi i yi d walan i bdan aḥdiqeṛ
tesseḍḥaḍ tuɣaleḍ d azeggaɣ
neḍsa deg usaru nni i nwala tayett ɣer tayett
teḥkiḍ iyi d s teḍṣa ɣef mennad iḥemlen aṭas ssinima ɣas ma dima ur isɛi yara s wacu ara ixelleṣ
tessusem cwiṭ syin s targagit terna d nek ass nni kan wwḍeɣ yemma ḥkiɣ as fell ak
nniɣ as dayen ur zmireɣ ara ad kemleɣ di cɣel agi afuḥan
tesbbehdel iyi d tenna yi d ad yurar yessem am tcufett n warrac syin ak kem yeǧǧ ad yerwel
terna yi d belli d leḥṛam fell i ad ǧǧaɣ atmaten iw imecṭaḥ i laẓ
u ilaq azekka nni ad uɣaleɣ s amkan nni
ilaq diɣen ad teẓreḍ belli tafamilt iw ḥemlen kan adrim iw nek ur d iyi ḥmilen ara
ibbeher itt ɣer deffir teɣli ɣef tsumtiwin
tmuqel it id s wallen yebṛaṛḥen am tin yesteqsayen ɣef acu i yezɛef
ikker seg usu ibdded
yuɣal yeqqim ɣef yiri umeṭraḥ yezzi yas s uzagur yebda la iheddeṛ am win iheddren i yiman is seg asmi i d cfiɣ ttaɛṛaḍeɣ ad amneɣ s ṛebbi
werǧin wwḍeɣ ad t qeblaɣ neɣ ad qeblaɣ ayen yellan di ddiyanat
acu kan ul iw imal weḥdes kan ɣer ayen zaɛma i d yenna di ddin
ɣuri tameṭṭut n lǧar ik d tameṭṭut n lǧar ik ur yessuref ara ad tt tsamiḍ
tameṭṭut ik d tameṭṭut ik ur ilaq ara ad tt isami lǧar ik
yal yiwen deg neɣ isɛa kra n leḥwayeǧ ines kan
teɣli d tsusmi ger asen tuɣal texxamt teqbeṛ teččuṛ d tiliwin yettazzalen ɣef leḥyuḍ
zzren deg yiwet n teswiɛt iḥebsen tudert ger tuccar is
seg yiwet n tama bɣan ad ttun kulec ad d ɛiwden tikli ad cfun kan ɣaf tazla nsen deg izenqan n temdint lɣaci ttmuqulen d deg sen am widak iwehmen
ad cfun kan ɣef uḥeggeṣ n lgaṭu ger asen di leqhawi ɣef umennuɣ icuban amennuɣ yettilin ger asen yal mara walin asaru di ssinima
ad cfun kan ɣef tirga nsen ɣef yiri n yillel makken ad ten tetthuzu tenga s ucexxeṛ ines igan am lmuziga ad cfun kan ɣef cḍaḥ nsen di tseddaṛin n yal tamnaṭ
si tama nniḍen ẓran din i temmut targit nsen dayen acbayli nni n tezdeg i ten icerken yerreẓ
ur ttuɣalen ara ad myesmuqalen s nniya nni d taḍsa nni n warrac mectuḥen ẓran yezzer usirem di temda uzuliɣ i d tettak tilawt
inṭeq ed ssaɛid am win dima iheddṛen i yiman is nella mecṭuḥ it nek d mennad nella nettqeṣṣir ɣef yiwet n tmeṭṭut yexdan argaz is
yeṭṭef itt yebra yas
ulac amek ur nesqerdec ara tamsalt
taggara mennad yenna d nek ad xedmaɣ am argaz nni ad as bruɣ
ma yella d nek nniɣ as ad nɣeɣ iman iw lemmer ad iyi teḍru
dɣa yenna yi d mennad i lemmer ur tseɛuḍ ara lkuṛaǧ imir en
dɣa gguleɣ as s wayen yark ur ttamneɣ ara belli lemmer ad iyi teḍru ard a tt xedmaɣ
tura mačči d lkuṛaǧ i d iyi xuṣen ur ugadeɣ ara lmut
ugadeɣ ad kem bɣuɣ din a am dag i umbaɛd ad iyi yečč wul iw ad bɣuɣ ad d uɣaleɣ
telḥa d teqcict ɣef tgecrar is ɣef umeṭraḥ
teẓẓel ed afus is tsers it ɣef uqerru yis
mi t twala ur imbbawel ara tesɛedda yas ed iḍudan is ɣef ucebbub tebda la teslufuy
syin teẓẓel s tedmarin is ɣef uzagur n ssaɛid tesɛedda yas ed yiwen ufus seddaw teɣruṭ is
afus nniḍen mazal it yesferfic deg ucebbub is
tebda la s theddeṛ s ameẓẓuɣ ttaxṛeɣ kra n wussan i yixeddim agi ucmit
nelli nek d yiwet n tmeddakult iw taḥanutt n rriḥa
nebɣa di snat a nettixeṛ
lumaɛna taḥanutt nni tugi ad telḥu tečča yaɣ yark idrimen nneɣ
yugi ṛebbi aḥnin ad telḥu ternuḍ as allaɣ aleqqaq tettberiz it ddunit ɣer yir abrid
nudaɣ ad xedmeɣ ur ufiɣ ḥala ayen ur nelha yara d lqut lemmer lmut
aṭas i deg i ur ṭṭifeḍ ara
imi mi walan ur k ḥlaǧen ara imɛelmen n ccum ad k id stixṛen
yemma daɣen ur d iyi teǧǧa yara ad henniɣ
teqqar iyi d belli zemreɣ ad arnuɣ kra n wussan melba ma teẓriḍ
dɣa nniɣ as ad uɣaleɣ cwiṭ n lwaqt s ixeddim agi amcum akken ad d jemɛeɣ cwiṭ n tedrimt s wacu ara nebdu tikli nneɣ di ddunit nek yidek
nniɣ as terra yi tmara xedmaɣ anecten ɣef widak i ttuḥetmaɣ ad ḥemleɣ ihi dɣa tura keč xtareɣ zemreɣ ad xedmeɣ kulec diddra k
ikkes as ed ifassen is yellan slufuyen as iṭṭef itt seg sen yezzi d ɣur es yenna yas ini d karhaɣ k terra yas ed ḥemleɣ k
ini d kerheɣ k
ini d karhaɣ k ḥemleɣ k ḥemleɣ k
ttxilem ini d keṛheɣ k
s leḥnana i s t yenna keṛheɣ ma yehwa yak ɛiwed as ed ttxilem
keṛheɣ k
ɛiwed as ed keṛheɣ k
ttxilem ɛiwed as ed tikelt taneggarut
keṛheɣ keṛheɣ keṛheɣ iddem ed aculliḍ is aberkan yellan yers di tqaɛatt
yuzzel s abalkut iḍegger ed iman is am ifer yeqquṛen
tsuɣ wahiba tuzzl ed s abalku temmuqel ɣer ssaɛid yeẓlen ukessar ɣef ssima tasemmaṭ aqerru yis ifelleq am tdellayt ɣef ukarlaj n webrid
tulli tt d yiwet targagit icuban ar tisselbi 
tebda la teqqar ḥemleɣ k ḥemleɣ k ḥemleɣ k tuɣal ed ar texxamt mazal itt ad teqqar ḥemleɣ k tuɣal teffeɣ ed s abalku imeṭṭawen la d ɣellin am iḥemmalen
tmuqel ɣur es d akessar aqerru ifeddex iban as ed icbaḥ am yitij makken ara yeɣli
nettat mazal itt teqqar ḥemleɣ k ḥemleɣ k ḥemleɣ k tuɣal ed ɣer texxamt teɛweq teḥṣel d acu ara texdem
tuɣal s abalku nettat mazal itt d taɛeryant
mi tmuqel ssaɛid yeẓlen imi s am tuɣal ed ɣer cahadda
dɣa tuzzel akken yuzzel umedakkel is tḍegger ed iman is seg ubalku
teɣli d fella s
taxxamt
ḥemleɣ k mazal it deg