di tebḥirin n wulawen
i d meqqin yijeǧǧigen n tayri
tissit nsen seg tala n yiḥulfan
afrag nsen d isennanen
yecban deg yineccaben n waruy
ur yezmir ḥedd
ad ten yaweḍ
ḥala wid iqeblen tuqqsa
ibuddan
ammud agi n tullisin ad yili di lebɣi n watmaten akked tyessetmatin n tiddukla numidya
i wat taddart iw at lqasem deg wat buɣdan ladɣa iɛeggalen n tiddukla tadelsant tafat
i dr moḥemmed dermac di wehṛan dr ben hbiles di sbiṭar n
ait idir di lezzayer wigi d imejjayen inu
i wid merra i d yewwin adɣaɣ nsen i lebni n yidles akked tutlayt n tmaziɣt di yal taɣult
wid yemmuten tamella n ugellid ameqqran fell asen
wid mazal ddren nessaram asen tudert n liser talaba n sser akked waṭas n wafud akked tezmert
isenmaren
asqamu unnig n timmuzɣa
tiddukla numidya
tiqqadd n wul susem yekker d susem ufrux tura yesselqaḍen baba s
yaxxi ddunit ideg d neggra mazal ayefki teṭṭḍeḍ ɣur yemma m di tqemmuct inem
tura terriḍ iman im tessneḍ xir n baba m
d nekk i iḥekmen deg uxxam agi
d awal iw ara iɛeddin win ur nebɣi ara tawwurt n berra teldi ad yeg rebbi ḥala aḍar is
ayya ffeɣ fell i ur ken ttwaliɣ ara gar wallen iw
taqcict tameɣbunt teffeɣ d si tzeqqa ideg tella akked baba s terwel ɣer yemma s teɣli as deg yirebbi tettru yal tiṭ ad tebru i tala
tettenheqqi ad as d tesleḍ seg uzniq
dayen a yelli dayen
atan allen im uɣalent d timerjatin susem aha tura susem
yerna ahat baba m yesɛa lḥeqq d kemm i ur nessin ara leṣlaḥ im wamma baba m ḥala ayen yelhan ara m ihun
si rezqi d argaz n lɛali medden merra ttqadaren t d amarkanti ad iṣerref fell am bla cceḥḥa
u yerna baba m yefka awal amek ara s inin medden d lɛib ma yella yuɣal deg wawal is
ad kem iḥeccem rebbi d kemm i ur nessin ara leṣlaḥ im
azekka ad tuɣaleḍ d tameṭṭut n umarkanti yerna teẓriḍ d acu i as yenna i baba m ad as sbeddeɣ taqeddact ur txeddem ur treddem
yehwa am kan a yelli ad tuɣaleḍ ad as tiniḍ ay ussan ideg lliɣ
kemm mazal ikem meẓẓiyeḍ ur tessineḍ ara leṣlaḥ im
nekk akked baba m ḥala ayen yelhan ara m nextir
waqila yessawal uɛeẓẓi deg uqerru inem ad am teḍru am akka i iyi teḍra
aql i ctaqeɣ ad lseɣ taqendurt tajdidt ad ffɣeɣ yis s gar medden
kkreɣ d deg uxxam nneɣ d taẓawalit ddiɣ d ɣur baba m ufiɣ t id d aẓawali
neɣ ɛni yella kra n yiwen seg yilemẓiyen agi i m yeččuren tiṭ s kra yekka wass nutni ttmenḍaren ttektilin iberdan si lqehwa s axxam ctaqen ad sɛun frak di lǧib nsen lqedd ur ǧǧin ara lmeɛna ur ten tekki ara
d lwaldin nsen i yettṣerrifen fell asen
d acu n yimmal ara tesɛuḍ yid s wamma si rezqi kulci ad yagar fell am adrim ɣur s am uclim
ziɣen yesɛa lḥeqq winna i as yennan yewwet iyi urumi ccektaɣ i gma s
ḥala kemm i nwiɣ ad iyi tfeḥmeḍ ziɣemma ula d kemm tefkiḍ afus tɛelmeḍ s kulci
amek iga wul nwen tefkam iyi i uwessur yecban winna atan la ḥemmun waman is neɣ yesderɣel iken cci i yesɛa degmi ur twalam ara cabent ula d nnwaḍer is twalam kan cci i yesɛa ur twalam ara acḥal yesɛa deg usmud is atan d tizya n baba
dayen tessaǧwem iyi am sselɛa di ssuq qquren wulawen nwen teffeɣ seg sen rreḥma teffeɣ seg sen leḥnana
tessenzem iyi s yisem n zzwaǧ terram timedlin fell i nekk mazal iyi ddreɣ
tekcem ɣer texxamt is terra d tawwurt ɣef yiman is terra tt ḥala i lweɛd n yimeṭṭi imi tameṭṭut di tmetti nneɣ ḥala imeṭṭi i tettaf d arfiq is di tegnatin yecban tigi
s kra yekka wass ur teɛriḍ taḥerrit teɣli ɣef umeṭreḥ ur d tuki ara armi d azekka nni
si rezqi am wakken i as qqaren deg yinzi nni yewwet it kan tebzeg tiṭ is
amzun akken yuggad ad nedmen neɣ ad uɣalen deg wawal
idrimen llan netta yestufa
dɣa deg umalas nni i iɛeggen tameɣra
mi tqerreb s aḍebsi n lḥenni am tin yettqerriben s izem tezweɣ n lḥenni ɣur s amzun d ahenni mi as sselsen taqendurt nni n teslatin ɣur s amzun d lekfen tiɣratin nni ɣur s amzun d imeǧǧiden
asensi nni tt yewwin ɣer uxxam n urgaz is ɣur s amzun s aẓekka i tt wwin ad rren fell as timedlin
si rezqi ay arezg is aseɛdi am netta yewweḍ lebɣi n wul is si rezqi ur yelli ara d amecḥaḥ yettṣerrif bla cceḥḥa ɣef tmeṭṭut is
yuɣal kulci ayen akk yesɛa yessers it id ɣef tmeṭṭut is awi d kan ad tt iwali tefreḥ ɣur s nettat ur ibeddel deg s wacemma
tumen arezg ur t id ttaɣen ara s yidrimen idrimen d ttawil yesnefsusiyen tudert n umdan xas ulammma kulci yugar fell as xas ulamma ur tt ixuṣṣ wacemma lameɛna ɣur s nettat ur teksib acemma
tezga tennuɣni yezga fell as lxiq si rezqi yeɛreḍ amek ara as yekkes ɣef wul ur yeṣṣaweḍ ara xas ulmma ihegga as akk ttawilat akken ad tidir di rrezg
ɣur zehwa kulci yeɣli deg wul is tettidir kan tamara tettidir bla iswi bla iḥulfan imi iswi ines d mendas
iḥulfan ines tefka ten i mendas i tella tettraǧu ad tesbedd yid s axxam is imi d netta i d tayri s tamezwarut
mendas akked zehwa llan qqaren akken deg yiwet n tesnawit dinna i myussanen
mendeas yessaweḍ iḥella d akayad ines n lbak ma d nettat tezgel it d ayenni i yeǧǧan baba s ad yagi ad as t ɛawed meqqar yufa as tt id d ssebba akken ad tt id yerr s axxam ad yeɣleq fell as ad tt yerr d tameḥbust seg umnar ɣer daxel
mendas yezdeɣ ɣur xwali s d nutni i t id irebban seg wasmi i d tebra yemma s tewwi t id yid s
seg wakken meẓẓiyet yemma s taneggarut agi tɛawed zzwaǧ netta teǧǧa t id ɣur jida s i as ibedden amzun d mmi s
zehwa xas ulamma qqaren akken lameɛna mačči deg yiwet n temdint i zedɣen
mendas akked zehwa asmi llan qqaren akken ur ttemsexḍun ara zgan am yiḍudan n ufus
mi ara ten twaliḍ ad taɣeḍ deg wallen nsen ajajiḥ n tmes n tayri i ireqqen deg wulawen nsen
umnen ur yezmir ḥedd ad d yekk gar asen ur yezmir ḥedd ad tenyebḍu
ssaramen axxam n ddunit ara ten yesduklen alamma tefreq iten lmut
llan ssaramen i tmeɣra ad d ɛerḍen akk imeddukal nsen ad asen ferḥen llan ssaramen ad zrin tudert nsen di rrezg tayri akked talwit
taɛeǧǧaǧt i d iṣuḍen thudd s kra i ssaramen s kra din terra t d axrib
s kra din yedda deg ucekkar yeqqersen
am winna yebnan axxam s yijdi rrif n teftis tewwet d tanga thudd it
qqaren lmut tettak rraḥa i umdan mi ara d testeqsi ɣur s
nutni tin i d yesteqsan ɣur sen d acelqef d aḥwaṣ i t hewwas
zehwa ur tesɛi ara lweqt ad tessiweḍ lexbar i mendas acku deg yinen umalas i tettwaxḍeb i tedda d tislit
lexbar mi yewweḍ
mendas tuɣ ifut lḥal zehwa tedda d tislit tewweḍ s axxam n urgaz is
i asen d yeqqimen ḥala ssber
si rezqi yewhem mi iḍal ɣer lexṣaṣ ur as yessxaṣ kra mi iḍal ɣur s nettat werǧin tt yufi tefreḥ tennecraḥ imeṭṭawen zgan rsen d ɣef wallen is
tezga tennuɣna
d acu i kem yuɣen a taɛzizt inu acuɣer akka yezga fell am leḥzen ma yella kra i kem ixuṣsen ini yi d 
xaṭi ur tufiḍ ayen i yi ixuṣṣen
nekk ttnadiɣ ad kem sferḥeɣ nekk ɣur i d kemm i d aɣbalu n lferḥ iw
creḍ ayen tebɣiḍ ad d yili dagi zdat m
zehwa dagi thedder deg wul is nekk asirem iw ad iyi ihenni
rebbi seg k nekk d aɣbalu n lferḥ ik ma d kečč d aɣbalu n lhemm iw
war ma tfaq d yiman is tebbeɛzaq d s wawal agi 
ah lemmer mmuteɣ axir wala tudert am ta
acuɣer xir nccallah acuɣer tessutureḍ lmut di rebbi d acu n ssebba tesmenyafeḍ lmut wala tudert yid i nekk ḥelleɣ kem acuɣer tettɛettibeḍ deg i akka 
xaṭi mačči d kečč i d qesdeɣ d tidet ur iyi tesxaṣṣeḍ deg wacemma
ihi d acu n ssebba n leḥzen agi i d yeɣlin fell am aql ikem tuɣaleḍ am lexyal nni n tebḥirt
zehwa teḥṣel teɣli d s wawal ur nlaq ara sdat urgaz is teɛweq amek ara texdem
tesmenyaf lmut wala tudert yid s
ahat d lawan ad d tebbeɛzaq tidet yeffren deg wul is ad as tini ur k ḥemmleɣ ara ddreɣ yid k tamara mačči d kečč i yi ilaqen mačči d kečč i d tamtilt iw
anda tella tebɣest ara d yessalin awalen yecban wigi
d axiqi i xaqeɣ ɣef yimawlan iw mazal ur wulfeɣ ara beṭṭu yid sen
ma yellla d imawlan im ad ceyyɛeɣ ɣur sen ad d asen 
xas ma ussan ttɛeddin nettat simmal yettzid fell as leḥzen yuɣal as am tgella
si rezqi d win ur nḥemmel ara ad t id asen yinebgawen
ula d netta ur iḥemmel ara ad iruḥ s ixxamen n medden ladɣa mi akka yezweǧ yesɛa tameṭṭut meẓẓiyet yerna tzad di ṣṣifa
teṣber ayen i wumi ur yeṣbir yiwen teɣleb adrar n ṣṣber
abbuh a medden ma drus i as yeḍran tettwanḍel d tamuddurt
axxam yuɣal as d izem argaz is yuɣal as d waɣzen
teṣber ɣef wayen ɛzizen i as iruḥen d tayri ines tamezwarut i iruḥen am waman n udfel
amek ara tettu mendas d amezwaru i yerẓan tiwwura n wul is yekcem bla asṭebṭeb
bla ccwer
acuɣer a lmektub tesbeɛdeḍ fell aɣ lebɣi tḥettmeḍ fell aɣ ayen ur nebɣi
akka ṣṣbeḥ meddi tettlummu deg zzher is icennfen lexyal n mendas werǧin i tt ifureq
si rezqi tura yuɣ itent yeɣli di tezmert is simmal yettzid fell as waṭṭan
zwina tuɣal as d tamdawit tezga s idis is tettɛawaz fellas uḍan ussan
werǧin tsemmeḥ deg s ɣas akka yuɣal d takemmict deg wussu
yiwen wass seg wakken si rezqi tewwi t tnafa yeṭṭes dɣa nettat teffeɣ d ɣer tebḥirt ad tessumer cwiṭ n tafukt teqqim tsenned ɣer useklu truḥ am tin ara tawi tnafa dɣa tesla i wesṭeṭeb ɣer tewwurt n umraḥ 
awna ara d yasen di lawan yecban wagi 
truḥ ad tẓer anwa teldi d tawwurt bla ma testeqsa anwa bla ma testeqsa d acu i yebɣa
tawwurt teldi mqabalen udem s udem
mendas 
zehwa 
d acu i kem id yewwin ɣer da d acu i txeddmeḍ da 
i kečč d acu i k id yewwin ɣer da 
usiɣ d ad ẓreɣ baba 
si rezqi d baba k 
ih d baba
zehwa tembaddal fell as tegnit tbeddel ula di ṣṣifa
i kemm d acu i txeddmeḍ dagi mazal ur iyi d terriḍ ɣef usteqsi inu
ur as d terri ara mi teɛreḍ ad temmeslay ad tt teṭṭef tiɛuqqent tesqewqiw teṭṭef itt tirgigit imeṭṭawen sbezgen d allen is
ur d qqar ara d si rezqi i d tqesḍeḍ di tebrat nni ur d qqar ara d si rezqi i d argaz im 
thuzz aqerru ines am tin ara d yinin ih tufiḍ tt id acku ur tezmir ara ad d tessali awal
dayen teddez tebrez ula d abruy nni amecṭuḥ n usirem ula d winna tura ikemmel yeqqel yebri
acku di tebratin yellan gar asen tenna as 
nekk ur ttɣimiɣ ara yid s deg wagguren imezwura ad ḥettmeɣ fell as ad iyi yebru
ad nezweǧ di sin ad nkemmel i ubrid i d nenjer seg wasmi nella di tesnawit
mendas yeqbel awi d kan ad mlilen
dduklen akken yekcem ad d iẓer baba s
segmi si rezqi yennṭer yettwaḥettem fell as ad yeqqim dinna ɣur s akken ma yella izad fell as waṭan ad t yawi ɣer sbiṭar
gar mendas akked zehwa dayen tefra teɣli d seg yigenni teẓẓel aḍar is
dagi umnen sin yiserdan yemqabalen d awezɣi ad mlilen
msebɛaden am yigenni ɣef tmurt
fiḥel asṭuqqet n wawal uɣalen am sin yiɛdawen wa ur ineṭṭeq ɣer wa wa iɛuss wa ulamma deg ulawen d ayen nniḍen
si rezqi izad fell as lḥal deg yiḍ nni
yekker mendas yewwi t ɣer sbiṭar zehwa teqqim deg uxxam weḥd s
mi d teggra weḥd s tesɛa lweqt ad txemmem lameɛna ɣef wacu ara txemmem amek ara texdem ad teqbel lmektub neɣ ad tekk nnig s
tuggad ansi d yettuɣal zik si sbiṭar
temmeɣ ɣef ucekkar nni n ddwa n si rezqi ayen akk yesɛa n ddwa temmeɣ tečča t
yuɣal d mendas s axxam n baba s yeǧǧa t in dinna di sbiṭar
yesṭebṭeb ulac win i as d yeldin tawwurt
yemmekta d zehwa tefka as tasarut akken ma yella iɛeṭṭel ad yeldi weḥd s tawwurt
yeldi tawwurt yekcem iruḥ ɣer texxamt nni anda akken yella baba s yakan
d acu iɣef ara ḍillent wallen yufa tt in teẓẓel di lqaɛa am uceṭṭiḍ yessaked ɣer tama s yufa tibwaḍin tiqreɛtin n ddwa uzzarent di lqaɛa d tilmawin
yemmeɣ yerfed itt ula d nettat yewwi tt deg yiḍ nni ɣer sbiṭar
di sbiṭar nni skecmen tt ɣer yiwet n texxamt nettat akked si rezqi
seg wakken mendas yetqelleq yeɛya yeẓra t id yiwen umejjay iruḥ d ɣur s 
ula txedmeḍ tura dagi ruḥ s axxam ik ad testeɛfuḍ azekka ṣṣbeḥ tzemreḍ ad d tuɣaleḍ
mendas yuɣ as awal i ṭṭbib nni yewwet deg uqerru ines yeffeɣ d yeṭṭef d abrid ines s axxam
deg uxxam s kra yekka yiḍ ur tent yeqqin ur d iris ccfer ɣef gma s
ṣṣbeḥ mi yewweḍ ɣer sbiṭar taxxamt nni ideg n yeǧǧa baba s yufa n imṭerḥen ines d ilmawen
fiḥel ma nnan as yeḥṣa
yeffeɣ d yiwen umdawi yenna as 
d kečč i d mendas 
ih mendas
ax tagi d tabrat tweṣṣa yi ad ak tt fkeɣ qbel ad ter tarwiḥt i bab is
tabrat agi i kečč a mendas wissen amek ara ak teḍru nekk ɣur i tudert war tayri d layas d tamettan di tudert am win yesbeddayen amrar amrar d awezɣi ad yebded
lliɣ sɛiɣ asirem ad nɛawed ad nemlil
ṭṭfeɣ deg yinziz n usirem nni
tura ula d winna yendeqq asirem nni yebḍa d iceqfan yerreẓ ansi ur yettunejbar
i wumi s riɣ i tudert mi lliɣ ssarameɣ tudert iw d kečč
i wumi s riɣ i lerbaḥ nekk yellan ɣileɣ lerbaḥ iw d kečč
i wumi s riɣ i tudert ur nesɛi tudert tudert mačči kan d tuffẓa n uɣrum nekk ɣur i tudert d ayen nniḍen
dayen fecleɣ dayen uyseɣ imi isudd ubrid ɣur k
ulac argaz yuɣen tameṭṭut n baba s ulac tameṭṭut izewǧen d mmis n urgaz is
abbuh dayen tewweḍ tyerza s uḥdid
ur zmirent ad walint wallen iw tayeḍ ɣer yidis ik
ah wissen amek ara ak teḍru
a wid mazal di tudert ur qebblet ara ad tilim d aklan xas ulamma ɣef wid ɛzizen fell awen
ur qebblet ara tayri ad tuɣal d lɣerḍ i yiṣeggaden n tayri
lebɣi nwen ma yella d amaɣud ma yella d aheggar beggnet t id ɛinani
a wid i n ǧǧiɣ dinna di tudert kkset as aɛjar i tayri kkset as aḥram tayri d azref tettalasem deg s merra anfet as ad d tessemɣi afriwen ma yehwa as ad taweḍ aggur akked tziri anfet as anfet as anfet as
zuxet yis s tuklal ttnefcic am uqcic n ccuq
ɣurwat ad ken ɣiḍeɣ ad as tinim meskint neɣ ad as tinim d tamcumt tenɣa iman is di tidet d asider i ssidreɣ iman iw
bɣiɣ ad iliɣ d anza ara ken id yesmektayen imi at ddunit tettun
bɣiɣ ad iliɣ d talast i wakken ur mazal ara ad d yeḍru wayen akka yeḍran yid i
bɣiɣ tadyant iw ad tili d tamsirt i wid n ǧǧiɣ deffir i tasuta tettales itt id i tayeḍ
ammer ahat ad rren aḍar ammer ahat ad as fken i tayri azal ines i tuklal
tabrat agi ad tili daɣen d izen i yimawlan akken ur ttḥettimen ara ɣef tarwa nsen ayen ur bɣin ara
nekk ur uggadeɣ ara lmut n uẓekka am wakken uggadeɣ lmut di tudert
riɣ ad iliɣ d asfel riɣ ad iliɣ d aḥebbas i yiṣeggaden n tayri ad aggaden ad uɣalen ad as qqaren neɣ ma ulac ad teḍru am wakken i teḍra akke temcumt nni tucmit nni yeccemten imawlan is tenɣa iman is
akken i wen yehwa get iyi isem tucmit neɣ tamcumt nekk giɣ isem i yiman iw qbel ad iyi tgem isem tameɣrast n tayri
yemma daɛda d yiwet n temɣart tedda deg usmud di lqedd d tawezzlant annect n tdebbuzt udem is merra wwten t yiḍerfan seg wakken tekmec acekkuḥ ines am yilis n taduḍt ccib ur yezgil anẓad seg uqqeru ines
tettcuddu t s yiwen umendil annect ilat annect ugertil ma yella d tazmert ines llah ibarek werǧin tessin amejjay
d nettat i yettlawin iman is s yiman is s kra n yimɣan i d tettekkes nettat deg lexla yecban marnuyet amagraman mejjir rnu as ɣer zzit uzemmur
ɣur s zzit i tuččit d udhan xas ulamma tura aql aɣ di tallit tatrat anda ggten ttawilat yessishilen tudert ɣef umdan lameɛna nettat ur d teclig deg wacemma teṭṭef kan di tidak n zik nni
arraw ines di geddac yid sen labas akk fell asen ɣran sɛan akk imeḍqan n lxedma
akken ma llan zedɣen di temdint ma yella d nettat tesmenyaf taddart ɣef temdint
arraw is werǧin semmḥen di yemma tsen
deg wussan n yimuras d wussan n westaɛfu n ddurt di tsekmutin d leɛwacer rezzun d fell as merra kra tt ixuṣṣen ad as t id heggin
yal mi ara d arzun fell as nettat ɣur s d tameɣra tettuqqim asen d imensi imensi d seksu tikwal s uyaziḍ tikwal s uwtul tikwal tzellu asen izimer amectuḥ wicqa temlal tasa d wayen turew
nnwal n yemma daɛda d aziḍan yesɛa lbenna win i t iɛerḍen ad yecfu fell as am wakken qqaren ad tɣeẓẓeḍ iḍudan ik
deffir yimensi d tamɛayt
timucuha n yemma daɛda ḥemmleɣ ad asent sleɣ
nekni s warrac imecṭaḥ arraw n warraw is nettraǧu tent s ccuq
tikwal llant tmucuha ur d tettfakk ara deg yiwen yiḍ mi aɣ twala s warrac nennuddem teqqar aɣ d ruḥet ad teṭṭsem ad awen tt id kemmleɣ azekka
baba d yemma tessewhem iten tgella n yemma daɛda
anda bɣuɣ ččiɣ seksu werǧin ẓid am wagi d tettnawal yemma
wissen ahat d aksum d tiyuẓad n trisiti nekni nettaɣ it id ɣur ugezzar ma d nettat d ayla s d nettat i ten yettrebbin
mi nekker ad d nuɣal ɣer temdint fukken wussan n yimuras yemma daɛda ad temmeɣ ad aɣ d tefk tayaziḍt ad d neglu yis s
sellazekka nni tekker yemma ad d tniwel seksu s uyaziḍ nni i ɣ d tefka yemma daɛda
iraggen is ssefraḥen si lbaɛd win i ten id yesraḥen ad yesqeḍ
mi d yewweḍ lawan n yimensi ters d teccuyt nni
yeɛreḍ itt baba
mm waqila waqila yeḍher iyi ihuzz aqerru ines zelmeḍ yeffus yelha lameɛna mačči am win d nawel yemma daɛda
ahat d lxeḍra n yemma daɛda nekni nettaɣ itt id si ssuq tesswen tt s yiɛeqqaren n tekrura ma d lxeḍra n yemma daɛda tettekkes itt id si tebḥirt ines
yezzi d umalas wayeḍ nuɣal nezzi ɣur yemma daɛda
daɣen tesseww aɣ d seksu d aẓidan ack it
amek i d yeffeɣ seksu nni 
yelha igerrez lameɛna mačči am win i d tnawleḍ kemm a yemma daɛda
ahat d lxeḍra nneɣ i diri 
qbel ad d nuɣal temmeɣ teččur aɣ d aḍellaɛ n lxeḍra i d tekkes si tebḥirt ines
sellazekka nni tekker yemma tnawel d seksu s lxeḍra n tebḥirt n yemma daɛda iraggen is ssefraḥen si lbaɛd win iten idyesraḥen ad yesqeḍ mi d yewweḍ lawan n yimensi ters d teccuyt nni
yekker baba yeɛreḍ itt
mm waqila waqila yeḍher iyi ihuzz aqerru ines zelmeḍ yeffus yelha lameɛna mačči am win i d tnawel yemma daɛda
ahat d aman nekni d aman n usariǧ ur neẓri ansi i ten id wwin ma yella d aman n yemma daɛda d aman n tala zeddigen yeṣfan
yezzi d umalas wayeḍ nuɣal ɣur yemma daɛda
amek i d yeffeɣ seksu nni 
yelha lameɛna mačči am win i d tettnawaleḍ kemm a yemma
daɛda
ahat d aman aman n tala ur ɛdilen ara akked waman usariǧ
qbel ad d nruḥ negla d s ugdur n waman
sellazekka nni tekker yemma tnawel d seksu s waman nni i d newwi ɣur yemma
daɛda
iraggen is ssefraḥen si lbaɛd win i ten id yesraḥen ad yesqeḍ mi d yewweḍ lawan n yimensi ters d teccuyt nni
yeɛreḍ itt baba
mm waqila waqil yeḍher iyi ihuzz aqerru ines zelmeḍ yeffus yelha lameɛna mačči am win i d tettnawal yemma daɛda
yezzi d umalas wayeḍ nuɣal s axxam n yemma daɛda di taddart
amek i dyeffeɣ seksu nni 
yelha lameɛna mačči am win i d tnawleḍ kemmini
aha d seksu kemm tfetleḍ seksu s yiffasen im ma d nekni nettaɣ it id si tḥanut
ur yeɛdil ara seksu n uftal d seksu n tmacint
mi nekker ad as nbeqqi sslam temmeɣ teččur aɣ d aḍellaɛ n seksu teftel s ufus is
sellazekka nni tekker yemma tnawel d seksu s seksu nni i ɣ d tefka yemma daɛda
iragen is lhan ssefraḥen si lbaɛd win i ten yesraḥen ad yesqeḍ
ters d teccuyt nni yeɛreḍ itt baba
mm waqila waqila yeḍher iyi ihuzz aqerru ines zelmeḍ yeffus yelha lameɛna mačči am winna i d tettnawal yemma
daɛda
yezzi d umalas wayeḍ nuɣal s axxam n yemma daɛda
amek i d yeffeɣ seksu nni 
yelha lameɛna mačči am win i d tettnawaleḍ kemm
ahat d times kemm tessewwayeḍ s yisɣaren deg lkanun ma d nekni nessewway s lgaz ur d teɛdil ara lbenna n tgella ara yewwen s yisɣaren d tin ara yewwen s lgaz
mi nekker ad d nruḥ negla d s tquciḍt n yisɣaren
sellazekka nni tekker yemma tnawel d seksu s yisɣaren i d newwi ɣur yemma daɛda iraggen is lhan ssefraḥen si lbaɛd win i ten id yesraḥen ad yesqeḍ
yiwweḍ d lawan n yimensi ters d teccuyt nni yekker baba yeɛreḍ itt
mm waqila waqila yeḍher iyi ihuzz aqarru ines zelmeḍ yeffus yelha lameɛna mačči am win i d tettnawal yemma
daɛda
yezzi d umalas wayeḍ nuɣal ɣer taddart s axxam n yemma
daɛda
yelha kra seksu nni 
yelha lameɛna mačči am winna i d tettnawaleḍ kemm
nɣil d aksum tewwim aksum nɣil d lxeḍra tewwim lxeḍra nɣil d aman tewwim aman nɣil d isɣaren tewwim isɣaren anda t wugur tura
teẓriḍ a yemma daɛda tura ihi d kemm ara nawi yid neɣ ad aɣ d tniwleḍ seksu
teqbel mi nekker ad d nruḥ tegla d akk s wayen i s ilaqen aksum abiṣar lxeḍra seksu aman isɣarenatg
tameddit nni kan tekker s timmad is tnawel aɣ d seksu s yisufar nni i d tewwi yid s
mi d yewweḍ lawan n yimensi ters d teccuyt nni iraggen is ssefraḥen si lbaɛd win i ten id yesraḥen ad yesqeḍ
yekker baba yeɛreḍ itt
mm waqila waqila yeḍher iyi ihuzz aqerru ines yeffus zelmeḍ yelha lameɛna mačči am winna i d tettnawaleḍ deg uxxam n taddart a yemma daɛda
tenṭeq d yemma daɛda 
win yebɣan seksu ẓiden bninen ad n yali s axxam ɣur i di taddart
imidiwen n yiḍ
iḍ yesɛa tiɣri i as isellen ḥala widak yettɛawazen widak i wumi ur d yettrus ara ccfer ɣef gma s widak i wumi yeččur wul rnu as tagnit teḍyeq widak yerra lhemm akked yiɣeblan d axnac widak yeṛwan timerẓuga
iḍ yesɛa tiɣwist as isellen ḥala at wulawen ijerḥen ulawen tegzer tayri widak yerran imeṭṭi d tagella n yal ass
at wallen yettrun am tliwa di tefsut ttrun war leḥya yettru am ugujil ur nesɛi win ara t iṣebbren
iḍ yesɛa imidiwen
imidiwen ines d widak ur nesɛi ara amur di tudert agi widak iqeḍɛen asirem widak izedren di temda n layas ur sɛin win i wumi ara ḥkun tidak i ten yuɣen amedya gar asen
ḥemmu iḥekku as i yiḍ ayen merra i iɛeddan fell as
ḥemmu yerra d tamacint n zzman ɣer deffir yettmekti d ussan nni ẓiden ussan nni ibaḥanen ussan nni n rrezg iseggasen nni n tanubi widak nni dayen ur mazal ad d uɣalen
di temẓi ines ur t ixuṣṣ ara s kra n wanda yessaked ad t id yessefreḥ yettɛummu di temda n rrezg imawlan is ur ssxaṣṣen deg wacemma zgan ḥemmlen t zgan sswayen t war cceḥḥa seg uɣbalu n leḥnana nsen ferruǧa d yiwet n teḥdayt i as yettilin d tameddakelt n temẓi akken i d kkren akken i d tturebban akken i ttawin abrid n uɣerbaz deg wulawen nsen teɣli zzerriɛa n yimɣi n tayri teǧǧuǧǧeg tefsa di tebḥirin n wulawen nsen
tayri zeddigen yeṣfan am tmeqwa nni n yimeṭṭawen i d yeffɣen seg wallen is
myeḥmalen mačči d lhedra n yiles
lulen d akken ad myeḥmalen snat n tfekkiwin yettidiren s yiwen n rruḥ
icuddan n tayri i icudden ulawen nsen simmal yettẓeyyir fell asen simmal yessemqarab gar asen
mi ara beɛden ɣef wallen n wid i ten yessnen teddun afus deg ufus tturaren am warrac imecṭaḥ tzemreḍ ad asen tsemmiḍ iderwicen tessemxel iten tayri
yal tikkelt mi ara ilin weḥḥed sen awal nsen ḥlaw ẓid ulawen sen unagen ɣer yiwen umaḍal anda ḥala ayen yelhan ayen icebḥen akked wayen ẓiden i yellan tagi i wumi neqqar lǧennet lǧennet di tudert
tayri nsen ur tesɛi ara azemz n tlalit acku asmi d lulen ufan d iman nsen myeḥmalen neɣ lulen d akken ad myeḥmalen
iseggasen ttɛeddin zerrben nutni daɣen ttimɣuren deg usmud yettimɣur usirem nsen akken ad d yas wass ideg ara ten tezdi tayri i lebda
ḥemmu azekka ara d ruḥeɣ ɣer temqeddemt n tmurt n kanada ad asen awiɣ akaram
ferruǧa azekka 
ḥemmu azekka ih ur d mazal ara buhan n lweqt tasdawit n
utawa d yiwet seg tesdawiyin timeqqranin di ddunit nutni ɣur sen akud yesɛa azal nutni zik i ttnekkaren i lecɣal sen
ferruǧa ur iyi ttaǧǧa ara weḥd i 
ḥemmu yessikid itt ɣer wallen mazal ur tt yeṛwi ara s tmuɣli ḥala tiddin ara tedduḍ yid i
tura nekk yid m meqqrit i sin nessen leṣlaḥ nneɣ nekk yid m teddez tebrez ulac win izemren ad ibedd deg ubrid nneɣ ulac win ara iqarɛen tasulya nneɣ
tameddit agi ad asen iniɣ deg uxxam bɣiɣ ad am qqneɣ taxatemt qbel ad ruḥeɣ syin mi ssuliɣ leqraya ad nerr axxam ad nexdem yiwet n tmeɣra ulac win i tt ixedmen tameɣra tameqqrant ad d neɛreḍ merra leḥbab nneɣ
lferḥ n ferruǧa yewweḍ s igenni tḥar melmi ara tels taqendurt tamellalt taqendurt n teslatin
d wagi i d asirem n yal taqcict yewwḍen ɣer tizi n zzwaǧ
ḥemmu ur zmireɣ ara ad idireɣ war ma telliḍ s idisan iw d kemm merra i d kulci di ddunit iw xas ma tluḥeq iyi d tmettant ad mmteɣ deg iirebbi m gar yifassen im assen ad as iniɣ i lmut mreḥba
ferruǧa atah fkiɣ ak iman iw imi d kečč i d nekk
ḥemmu ḥemmleɣ tudert mačči tecbeḥ ladɣa imi d kemm i tt icebbḥen tudert d kemm i tt icebbḥen ul iw mi t tkecmeḍ teččureḍ t terriḍ d tawwurt sdaxel tawwut nni ḥala kemm i yesɛan tasarut
leḥmala inu mačči am wakken i tt ssnen wiyaḍ nekk leḥmala w tekka d nnig leḥmala n wiyaḍ
tameddit nni ḥemmu iqqerra d i baba s s tayri ines ɣer
ferruǧa war ma yessetḥa acku netta ur yettsetḥi ara s leḥmala imi ɣur s netta tayri d tamsalt taheggart
baba s yesla as mliḥ yefka as tameẓẓuɣt s yiwet n tsusmi ad as tiniḍ d ablaḍ
tewwet lbumba deg wul n ḥemmu mi yesla imeslayen i as d yenna baba s 
d awezɣi ad tzewǧeḍ kečč akked ferruǧa acku d weltma k di tuṭṭda yiwet n tebbuct i teṭṭdem
yeccerɣet rran d yiɣerben ṣṣut d awezɣi d awezɣi ur qebbleɣ ara annect a amek ḥala nekk i wumi teḍra
baba s tidet yiwet d tagi i d tidet ilaq ad tt tqebleḍ asɣan leɛwayed nneɣ akka i gan
amek ara iqabel azekka taḥbibt n wul is amek ara as d yeggurraɛ tidet yeqqel kulci gar wallen is rẓag imi tt iwala yebda wul is yedduqqus yekkat ad as tiniḍ d tuddza n umehraz i yellan deg wul is iwala tt tecbeḥ ugar n wayen iɛeddan yeẓmeḍ itt id ɣer yidmaren is netta yettru nettat tettru acku ula d nettat ḥkan as d yimawlan is
ḥemmu iruḥ ɣer kanada yewwi deg wul is amecṭuḥ ismektiyen n tayri ines tameqqrant
yunag ammer ahat ad yettu lameɛna amek ara yettu imi mačči d leḥmala i yellan s ufella leḥmala i yefkan iẓuran s kra din yeffer it deg tekwat n yismektiyen i iga deg wallaɣ is yeffer iten dinna alamma d asmi ara yinag ɣer ddaw wakal ad yeglu yis sen tura yerna as ula d lɣerba la aḥbib la lwali yettraǧu s ccuq melmi ara d yeɣli yiḍ akken ad as yeḥku ɣef tin i t yeǧǧan yettru
ma yella d ferruǧa tuɣal as tudert d timḍellas tettɛawaz uḍan tḥekku tamacahut is i tziri akked yitran
ammer ahat ad taf ɣur yiḍ ddwa ara iṣebbren ul is
tidet yeskiddiben
ur zmireɣ ara ad d sfehmeɣ ambiddel i yeḍran yid s ur zmireɣ ara daɣen ad as d jebdeɣ awal ul yeččur tagnit teḍyeq
ttalint tt id nnhati n tidiwin yerɣan d tawḥidt ur tufi win i wumi ara teḥku tabaḍnit i ixemten acḥal aya deg texzant n wul is
yerna tura aql aɣ deg lweqt anda win i wumi teḥkiḍ ad yettaḍsa fell k
ayen i tt yuɣen mačči d ayen i ḥekkun medden imi d tabaḍnit gar as akked win teɛna temsalt
ul is yesderduf si sdaxel i d yesṭebṭub iɛewwel ad d yerẓ idmaren is akken ad d yeffeɣ ɣer berra
di tazwara tella tettcukku deg s lameɛna tura ulac din ccek tidet tban d am yiṭij d yettḍillin yal ṣṣbeḥ ẓran t akk medden
i wacu d acu n ssebba mi tt yeɛzel deg wusu s teɣzi n wacḥal d aggur aya anda llan wussan nni n zik anda t lḥamu nni ines n zik anda llan yiḥulfan d ccuq nni ines n zik anda d ggran wawalen nni ẓiden ḥlawen anda tt leḥmala akked tayri nni n zik anda llan rrwayeḥ akked tmelsa ifazen i as yesnum 
anda yella wusu nni yeḥman anda yettḥar melmi ara d yekcem s axxam tura ibeddel mačči d winna tessen yakan yuɣal d wayeḍ tura zrin acḥal d aseggas segmi ten yecrek wusu n leḥlal tecrek iten ula d tarwa 
zzwaǧ nsen yella d d zzwaǧ n tayri yerbeḥ qbel ad myezwaǧen llan myussanen
ddren yiwet tmacahut n tayri i ten yewwin ɣer yiwen umaḍal n tirga ssyen targit agi nsen teffeɣ ɣer tafat zewǧen
kemmlen di tayri nni werǧin nnuɣen werǧin d msukkasen
tezga tayri nni am umassaɣ ger asen yal yiwen deg sen yettnadi amek ara yessefreḥ wayeḍ amek ara yeddu di lebɣi n wayeḍ
iseggasen ttɛeddin zerben am waḍu leḥmala nsen werǧin tenqis simmal tettfukti simmal tgemmu armi uɣalen medden ttawin ten d amedya 
netta yalla ixeddem d anemhal deg yiwet tkebbanit tameqqrant
s yisem is d anemhal amatu n tkebbanit agi teṭṭuqqet fell as lxedma tikkwal ur yesɛi ara ula d ussan i westeɛfu tikkwal yettuḥettem fell as ad iɛeṭṭel di lxedma alarma d iḍ
qrib yal ass akken
acu kan tannumi ines ur ibeddel deg s wacemma
mazal taftilt nni n tayri tettreqriq deg wul ines nettat si tama s ur tbeddel ara d tin n zik d tin n tura
yal mi ara iɛeṭṭel deg lxedma neɣ yella kra n ccɣel i t yeṭṭfen ini yessawel as d di tilifun akken ad yettwennes xerṣum s ṣṣut ines acku mi tt yeẓra s wallen is neɣ yesla i ṣṣut is yettruḥu as ɛeggu n lxedma tettnefsusi fell as tɛekkemt
yella yal mi ara d yekcem yettales as d amek yesɛedda ass ines di lxedma
ur iteffer fell as kra ama meẓẓiy ama meqqer
tesɛa akk isalan i ilaq a ten tẓer ɣef urgaz is
teḥṣa ula s wayen itezzin deg uqerru ines d wayen iḍarrun di lbiru ines acku tikkwal yettcawar itt ula di lumur n lxedma ines
ul nsen yezga yelli wa ur yesɛi tabaḍnit ɣef wayeḍ
ddren amzun d yiwen umdan s yisem is d anemhal amatu tikkwal yettinig ɣer tmura n lbarrani deg ukatar n umahil ines
mi ara s tessewjed tabalizt ines yal tikkelt tettuqam as tabrat di kra n leǧyub n tmelsa ines
tabrat n tayri yettawi tt yid s d aɛwin
ula d netta daɣen mi yekker ad iruḥ yettaǧǧa as d tabrat s tuffra di kra n teɣmert n uxxam
mi yal yiwen deg sen yufa tbarat n wayeḍ mi tt yeɣra a tt yeffer akken ad as iɛiwed taɣuri
mi ara ten tessemlil teswiɛt ayen akk ara yexdem deg wass tameddit mi d yekcem s asensu ad as t id iɛiwed di tilifun ad yemmeslay yid s qbel ad yeṭṭeṣ
yal iḍ akken armi d ass ideg ara d yuɣal ɣer tmurt
d acu yeḍran ttezzem deg yiman is
yella kra i d as tesxaṣṣ
yella kra ideg testehza ma yella kra i d as tekkes ma yella kra ideg t teḍlem
texdem leḥsab is ur yelli kra ur teldi ssebba ara t yeǧǧen ad ibeddel akk annect a ad ibeddel tikli ines ad ibeddel tannumi ines di setta wagguren agi ineggura
yal ass ttezzem deg yiman is yal ass testeqsay deg yiman is
tettnadi ɣef tmental i t yeǧǧan ad ibeddel agemmuḍ yiwen is
anda yella bu wul nni leqqaqen anda tella leḥnana nni anda tt tayri nni ala d awezɣi ur cukkeɣ ara a tt yexdem
tebda tettmeslay d yiman is ur teẓri sani ara tt tessufeɣ taluft agi d yerzan fell as ur teẓri amek ara ffɣen igemmaḍ ines
tuɣal tettwali t amzun d lweḥc tettwali deg wudem is ḥala tebrek abrid agi d yuɣ urgaz a ur yessufuɣ ara ɣer liser ih a zzman ideg d negra leḥlu yeqqel d lqareṣ tidet teqqel teskiddib tafat teqqel d ṭṭlam tayri teqqel d nneqma
tezdeg teqqel tumes
d tidet ibeddel mačči d cwiṭ idewwer udem is fell i bla ccek tella kra n tin i t yewwin deg webrid n lkaf
nebal ccek tella kra n tin i t iḥewṣen imi di tallit agi ideg nella kullci yezmer a d yeḍru
netta yebɣa ajdid ma d nekk yerra yi di rrif am uɣerbal aqdim
mi tenheq a d tebru i tala amek i ibeddel beɛd amecwar d nelḥa jmiɛ ziɣemma yeskiddib fell i ih ɣef nekk yellan d maɣu ɣef nekk yellan d nniya
ziɣ netta yattaḍṣa fell i nekk ur d wwiɣ s lexbar ah a win yeẓran d anta tt tagi i t yessegrarben amek i texdem nebla ccek tɣurr it s thuska ines
anda tt yessen anda tt yemlal ahat si tid i ixeddmen yid s 
maca tid ixeddmen yid s di lbiru ssneɣ tent merra akken ma llant zewjent s yexxamen nsent acḥal d abrid i ččant tagella d lemleḥ n uxxam iw ahat si tid i d as yettilin tebda tḥetteb itent id s yismawen nsent akken ma llantula d nutenti zewjent s yexxamen nsent d awezɣi ad tili si tid ixeddmen yid s neɣ si tid i d as yettilin
d anta tt tagi ihi d anta tt tagi ihi 
asteqsi agi yuɣal d asentel n yal ass imi tura tella tin izedɣen ul n urgaz agi
asteqsi agi icewwel itt yecɣeb itt armi tuɣal tekreh iman is
teqqim weḥd s ala nettat d rray is tettxemmim anda tt tifrat
tesla i zzhir n tkerrust n urgaz is teḥbes d ɣer tewwurt
teǧǧa akk ixemmimen ines di rrif imi d yekka si tewwurt tessaked it seg tṣegnint armi d tifednin
zik d netta i d as d yeqqaren d acu ara d texdem d imensi tura ur d yeclig deg wacemma yeqqel sellaw am yemɣi yeṭṭef uɣurar
ahat itett d imensi si berra netta d tmeɛzuzt ines anwa i yeẓran d acu ara t yeṭṭfen ur tt ixeddem ara deg yimi a la tuččit mačči am zik d aɛemmec kan i yettɛemmic iman is
zik awal ines ḥala ɣef nnwal ayen yebɣu niwleɣ t id yettcekkir it id
ass n wass a s kra din iruḥ iiih 
i txeddem ddunit taɣeddart anda yella tqaṣur nni ines anda yella wawal nni aẓidan tura ad as tiniḍ awal s yedrimen i t id yettaɣ neɣ ad as tiniḍ d agugam yuɣal a d neṭqen yeɣraben n uxxam ar netta xaṭi zik alarma yeṭṭeṣ ɣef ukersi ara iruḥ s usu ad igen ma d tura yuɣal am ucewcew mi yečča imensi a t tafeḍ yekcem usu
yal mi ara d yekcem qqareɣ deg wallen is am win yebɣan ad iyi d yini kra
acuɣer ur yesɛi ara tabɣest a t id yini acuɣer yettarra awal ɣer daxel alarmi d tura i ḥṣiɣ d tagi i d lɛada n yergazen ḥettben iman nsen zdat tlawin nsen
ahat yessetḥa neɣ ur yesɛi ara tabɣest a t id yini akka srid udem s udem tidet qerriḥen mačči menwala yezmer a tt id yessiwel
tura ilaq iyi a d afeɣ abrid ara yi ssiwḍen ɣer tidet s uqamum iw
ilaq ad ssiwḍeɣ akeddab ar tawwurt ilaq ad ẓreɣ tameṭṭut agi ines tamaynut
 isteqsiyen agi zgan deg wallaɣ is tiririt fell asen mazal itt tɛelleq
zarlfal de temps en temps tessawal ɣer lbiru anda ixeddem akken ad tẓer ma dinna i yella
yal mi ara tessiwel a t taf dinna netta ireffed nettat ur thedder ara
tsell as kan mi d as d yeqqar alu alu
nettat ad tegzem fell as bla ma texṣer fell as awal
turǧa azal n tsaɛet tɛawed tessawel tikkelt agi mačči d netta i d as d yerran d axeddam nniḍen i d yerran deg wemkan is
testeqsa t ɣef urgaz is yerra as d tura kan i yeffeɣ si lbiru
tessawel as ɣer umafus tilifun n lǧib tenna as
anda telliḍ nettat tella tettraǧu ad yeskiddeb fell as ad as yini aqlih di lbiru
imi s d yerra yenna as
aqlih deg webrid tedduɣ ɣer yiwen umeddakel iw yezmer lḥal ad ɛeṭṭleɣ ma yella ur d kcimeɣ ara zik ur iyi ttraǧut ara
yezmer lḥal ad ččeɣ imensi di berra
ur yelli din ccek iban am zzit ɣef waman
iruḥ ad yečč imensi netta d teɛzizt is
ul is idemmek yeččur yebɣa ad ifelleq ah ya yiwen uxeddaɛ ay anekkar ur k ttsamaḥeɣ arad awezɣi ad tselkeḍ seg ifassen iw a k id feḍḥeɣ ad ɛerriɣ i tidet am llufan mi ara s tekkseḍ tattalt
a d iban uberriḍ ines
tɣelṭeḍ di leḥsab ik tɣileḍ mazal iyi d nniya tɣileḍ d tabuheyyuft xas ɛiwed leḥsab ik yexṣer ẓriɣ kullci ɣef tiṭ iw kullci d kečč i d nniya d kečč i d abuheyyuf
idammen is rekkmen am useqqi di teccuyt ger wallen is tettwali ḥala tebrek
amzun akken yella win s yerran ccac ɣef waṭṭiwen is
d awezɣi ad idireɣ yid s d wezɣi ad idireɣ d urgaz yecban wagi seddaw yiwen n ssqef
d awezɣi ad aɣ d tḥerr yiwet tewwurt ɣer daxel tura yegra yi d kan ad ssilɣeɣ arraw nneɣ a ten heggiɣ akken ad qeblen beṭṭu ger i d baba tsen
lameɛna qlil akk wannect a ilaq ad ẓreɣ tagi iḥewwṣen irgazen
ilaq a tt idfeḍḥeɣ
s kra yekka yiḍ ur d iris ccfer ɣef gma s
tettxemmim amek ara tandi tifexxet ara ten id yeṭṭfen ara ten id ifeḍḥen
ṣṣbeḥ zik mi yeffeɣ urgaz is ɣer lxedma teḍfer it deffir
yal ass akken ansi yekkes aḍar a tterr nettat akken ad tẓer anda akka yexdem lɛecc is
anda akka yesɛa axxam nniḍen
tuɣal tettruḥu ɣer tkebbunay yessekruyen tinezduɣin tebɣa ad as teffeɣ seg uxxam akken meqqar ad as teǧǧ listeɛ netta d tmeɛzuzt is
tameddit mi d yekcem testeqsa t ɣef wahil n lxedma ines uzekka
azekka ad iliɣ di lbiru alarma d imir sɛiɣ yiwet temlilit d ineɣmasen deg uxxam n tɣamsa taneggarut agi ur ẓriɣ ara ɣef wacḥal ara tt fakeɣ
ɣur s nettat teddez tebrez azekka a t texdem d ccɣel
azekka nni qbel tella deg yiwet tkerrust tettqabal d tawwurt tameqqrant n tkebbanit ideg ixeddem urgaz ines
takerrust agi tekra tt id akken a tt tessexdem deg wahil i d thegga
di ṭunubil ad as tiniḍ di ssilun i tella teṭṭef itt tergigit tidiwin tugdilameɛna deg wul is teqqar as d tagnit ur nlaq ara a tt sruḥeɣ ilaq ad ssiwḍeɣ ɣer yeswi
xas ulamma iḍul uraǧu ddqiqa ɣur s d aseggas
cwiṭ kan attah teldi d tewwurt tameqqrant n tkebbanit twala takerrust n urgaz is yefka tt id wemnar ɣer berra
teḍfer it deffir ansi yekka nettat deffir s azniq yettak it i wayeḍ
si tezribt ɣer tezribt ah a yiwen ukeddab tesɛiḍ timlilit d tɣamsa wagi mačči d abrid yettawin ɣer uxxam n tɣamsa
ah ya yiwen uxeddaɣ a yiwen unekkar tḥareḍ melmi ara tawḍeḍ tejjmeḍ tt degmi akka tzerbeḍ tikli iteddu yewweḍ ɣer yiwet lbaṭima d taɛlayant yeḥbes yers d si tkerrust ines yekcem si tewwurt yuli ah ziɣ dagi i tella tinna iheggṣen irgazen dagi i d as yekra axxam si leɛḍil ar d as yaɣ lbila 
netta yekcem nettat deffir s
twala t yeḥbes deg wunnig wis rebɛa yesṭebṭeb deg tewwurt n yiwen uxxam
nettat yuɣ itt lḥal deg wunnig wis tlata
tuɣal d ɣer uɛessas nni yellan ɣer tewwurt testeqsa t
d anwa i d axxam n yeḥya
yerra as d
dagi di labaṭima agi ulac anezdaɣ isem is yeḥya
ur skiddib ara felli s wallen iw i t walaɣ mi yekcem ɣer waxxam deg wunnig wis 
unnig wis llan deg s yexxamen amezwaru d axxam n si
yidir ma yella d wayeḍ d axxam n dduktur meẓyan
xas ur ttḥewwis ara amek ara yi tesɣelṭeḍ
ɛni yefka ak lmelḥ ufus iweṣṣa k a t tṣetreḍ
ula d ayen ẓrant wallen iw ad iyi teskiddbeḍ
nniɣ ak walaɣ t s wallen iw imi yekcem s axxam deg wunnig wis 
ur tumin ara aɛessas nni tuli s unnig wis 
deg wunnig wis tufa dinna yexxamen yiwen ɣef uẓelmeḍ wayeḍ ɣef uyeffus tqerreb mliḥ ɣer tewwurt n uxxam yellan ẓelmeḍ temḥeṣ mliḥ tira yellan ɣef tewwurt tufa yettwaru axxam n mass iɣil yidir tuɣal d ar tewwurt yellan yeffus tufa yura deg s axxam n sliman ugemmun
tura newweḍ d ar ɣur s yuker ḥeḍreɣ yeggull umneɣ lameɛna nettat tesseḥreṣ d akken tameddit agi a tt tefru akken tebɣu tili teswiḥt akken bɣun ffɣen d igemmaḍ ines
temmeɣ tessers aḍad ines ɣef tqeffilt n nnaqus nnaqus yendeh cwiṭ kan akka attah teldi d tewwurt nni tban d yiwet teqcict d tacebḥant d tamelḥant tzad di thuska
ad tili ger d iseggasen di leɛmer is
azul
i d as d tenna teqcict nni
azul a yelli d wagi i d axxam n si yeḥya
ala a xalti tɣelṭeḍ di tansa
ihi axeddaɛ agi deg uxxam agi nniḍen axxam agi aẓelmaḍ i yella
i s tenna deg yiman is
nebla ccek d isem ukerray amezwaru i yeǧǧa ɣef tewwurt akken ad iyi yesseɣleḍ a faqu
dɣa tesṭebṭeb ɣef tewwurt nni ata yeffeɣ d yiwen urgaz ad yesɛu ger d iseggasen deg usemmud is dɣa tenna as
si yidir dagi i yella ɣur wen
ur ssineɣ ara si yidir agi tɣelṭeḍ di tansa
lemmer ahat
nniɣ am xaṭi 
dɣa yerra d tawwurt ɣef wudem is tuɣal tewhem anda tt tifrat teṭṭef aqerruy is tettxemmim
awwah d awezɣi ad uɣaleɣ s axxam alamma sskefleɣ d tidet
tegzem itt di rray is ur tettruḥu ara alamma tefra d ccɣel is tuɣal tuli ɣer wunnig wis setta tessikid d ssyinna tedduri akken ur tt id iẓer yiwen
ur ttruḥuɣ ara ssya ɣas ulamma ad sɛeddiɣ iḍ dagi alamma d ṣṣbeḥ
ismektiyen ines rran tt ɣer deffir smektan tt id s wussan n zzhu tayri d rrezg i sɛeddan di sin
temmekta d ussan n tesnawit n tesdawit acku akken i llan qqaren alammi i d tedda ɣur s d tislit
tuɣal tettxemmim ɣef uzekka n warraw is ara d yekkren d igujilen ɣas ulamma lwaldin nsen mazal iten d imudduren 
ah ya ddunit ideg i d negra 
si ddqiqa ar tayeḍ tessikid ɣer ssaɛa i yellan deg ufus is alammi tt tufa qrib ad taweḍ d netta mazal it ar daxel tsenned ɣer lḥiḍ teqqim tettraǧu
seg wakken teɛya truḥ am wakken yettsawam itt id yiḍeṣ
lexbar alammi d tesla ar wunnig wis tlata n sin yergazen heddren gar asen yiwen ṣṣut ur tessin ara bab is ma d wayeḍ teɛqel it mebla ccek d ṣṣut n si yeḥya
dɣa ters d s lemɣawla d tazzla si yeḥya ur t id telḥiq ara iṣubb d twala argaz nni i s yellin tawwurt yuɣal ar daxel
teẓdem ɣef tewwurt nni tekkat deg s s ifassen d iḍarren tettsuɣu
llit tawwurt ay iḍan neɣ a wen d awi imsulta
telli d tewwurt yeffeɣ d urgaz nni yesɛan ger de iseggasen deg usemmud is
anda tt tmeṭṭut agi i iḥewwṣen irgazen nettat tettayzag trekkem
tekcem s axxam nni tufa n snat tlawin yiwet ad tesɛu ger d
 iseggasen ma yella d tayeḍ meẓẓiyet deg usemmud
iiih d kemm i d tameṭṭut is tamaynut a taɣeddart a tin iḥewwṣen irgazen
teẓdem fella s temmeɣ as ɣef temgerṭ akken a tt texneq taqcict terwel ɣer baba s akken a tt iḥudd
baba s n teqcict iqubel itt id s leɛqel yeɛreḍ amek ara tt id yerr ar leɛqel is akken ad tethedden
tebɣiḍ a d tiniḍ si yeḥya ih ay udem uxeṣṣar 
d acu am t 
d argaz iw thuddem axxam iw tesdermem ddunit iw
zik qbel a ken yissin nella nettidir di rrezg ar yiri
rreyyeḥ thedden aha ssefhem iyi d kullci ales iyi d tamacahut im aql i yid m a kem ɛiwneɣ ur ttagad ɣas ma yella kra ixeṣren a t nṣeggem aha rreḥ
xaṭi mačči s areyyeḥ inek i d usiɣ usiɣ d akken a ken id feḍḥeɣ
ur tettagadem ara rebbi yewwi ken ṭṭmeɛ acuɣer ur testeqsayem ara ma yesɛa tawacult neɣ xaṭi acuɣer ur testeqsayem ara ma yesɛa tameṭṭut weqbel ad as tefkem yelli twen
dinna dduktur si yidir yemḥeṣ tamsalt yewwi d lexbar s wacu i itezzin deg uqerru n tmeṭṭut agi
lameɛna ur d as nefki ara yelli tneɣ ur yelli d aḍeggal ur t nnuseb 
berka tikerkas ur skeddib s wallen iw i t walaɣ mi d yekcem mi yeffeɣ seg uxxam agi
ayagi d tidet i kečč acuɣer i tnekreḍ sgellin mi k id steqsaɣ fell as 
nniɣ am reyyeḥ thedden tura ad am d ssfehmeɣ tamsalt s ttbut nekk d amejjay di taɣult n tarrawt argaz im yettdawi ɣur i ata qrib wagguren aya aṭṭan is d ɛeggu di tuzuft
acuɣer deg uxxam i yettdawi mačči di la clinique inek
argaz im mačči d menwala yerna d netta i d yessutren deg i akken ad yettdawi ɣur i deg uxxam
nekk qebleɣ awi d kan ad yeḥlu d wagi i d iswi n yal amejjay i yettqadaren tawuri ines
ɣur i kif kif atah ukaram ines ma tebɣiḍ a t teɣreḍ deg s tislaḍ akk d ikayaden ax a t teɣreḍ ax
teṭṭerḍeq d imeṭṭi ɣlin d seg wallen is annect iqerqac imiren terreqreq teɣli ur teẓri anda i tedda
mɛawanen fella s refden tt s ameṭreḥ ssawlen i urgaz is si yeḥya
alu si yeḥya uɣal d tura atan tameṭṭut ik dagi ɣur neɣ tenṭer
aklan n tayri
tazeqqa n uraǧu teččur d ilemẓiyen i d yusan ad ssutren amahil deg yiwet n tkebbanit
takebbanitagi tger d tiɣri deg yiwen n uɣmis imi teḥlaǧ ixeddamen ladɣa wid yesɛan aswir ɛlayen di leqraya
jeǧǧiga tella deg ugraw agi n yilemẓiyen yettraǧun nnuba nsen ad ɛeddin ɣer lbiru n umenhal akken ad sersen ikaramen nsen daɣen ad rren i kra n yisteqsiyen
jeǧǧiga sekra n wayen yeḍran di tzeqqa agi ɣef wallen is
tisaɛtin agi tesɛedda dagi ad as tiniḍ di lḥebs i tella
tetqelleq ṭṭaq s rruḥ tamuɣli ines treṣṣa ɣer tewwurt n lbiru n umenhal
si lbiru agi yal ilemẓi i d yeffɣen ad t tafeḍ yebra i wallen is ɣer lqaɛa s leḥzen akked usḥissef
tesseḍfar asen tamuɣli armi i ten tefka tewwurt n berra
yak ilemẓiyen keccmen ttɛeddin wa deffir wa ɣer umenhal ikaramen deg yifassen nsen
tuffɣa nsen yiwet am umezwaru
rrif ines yeqqim d yiwen n yilemẓi yettban deg udem is d aqcic urẓin d aqcic ukyis d axemri di teglimt yenṭeq d ɣur s s uzmumeg ɛni ula d kemm tuggadeḍ
aṭas mačči ciṭuḥ
fiḥel ma tuggaḍed diri win iqeḍɛen layas
xaṭi ur uyseɣ ara anwa i k yennan uyseɣ 
jeǧǧiga mačči si tid yettḥawalen awal akked medden
acukan imi twala deg s aqcic yetturebban dɣa tefka as ṭṭuɛ
ilemẓiyen yellan di texxamt n uraǧu ttensaren yiwen yiwen armi d ggran kan di sin yid sen deg tzeqqa
ur cukkeɣ ara ladɣa di tkebbanit n dduwla
imi ur tcukkeḍ ara acuɣer i d tusiḍ ihi 
usiɣ d akken ur ttlummuɣ ara iman iw azekka ad as qqareɣ stehzaɣ
terfed allen is tessaked it am tin iwehmen deg s ɣef tidet i d yenna
ula d nettat teḥṣa s tidet amek teddunt temsal n uxeddim ladɣa di tkebbaniyin n baylek
teḥṣa talɣut nni teɣra deg tɣamsa d lmidad kan ɣef lkaɣeḍ
teḥṣa amḍiq nni n lxedma iṣaḥ d kra n yiwen s tejɛal neɣ kra n win yesɛan win i as yettilin d imḍebber di tkebbanit agi
akka i tḍerru di tmura yecban tamurt nneɣ
qbel ad d gren tiɣri deg tɣamsa bab n umḍiq agi n umahil yettusemma d yakan
tusa d ula d nettat akken azekka ur tettlummu ara iman is
teṣber neɣ tsaɛtin deg tzeqqa n uraǧu teṭṭef ṣṣber tamara acḥal d abrid ad as tini ad kkreɣ ad ruḥeɣ lameɛna ul nni i s yeqqaren qqim yeɣleb win i as yeqqagren kker ad truḥeḍ
teɣli d tsusmi ad as tiniḍ d axxam n tenḍelṭ tɛawed terfed allen is twala ilemẓi mazal yečča tt id s tmuɣli
tebra i wallen is tessetḥa tuɣal d tazeggaɣt am tṭumaṭict
ur tengir ara ddunit xas ulamma ur aɣ qbilen ara
ur as d terri ara awal
ẓẓayet fell as tririt ɣef usteqsi agi
acku d nettat i yeẓran acḥal i teḥwaǧ amḍiq agi n lxedma
ala nettat i yeẓran anḥaf i tenḥaf deg imi tcudd akk inzizen n usirem ines ɣer umḍiq agi n lxedma
nekk isem iw arezqi imeddukal iw qqaren iyi qaqi
imi d yezwar yefka as d isem is teḥṣa lmeqṣud is yebɣa ula d nettat ad as d tefk isem is fiḥel ma yenneḍ i udrar aɛmam
ɛni ur tebɣiḍ ara mi d hedreɣ yid m 
ala xaṭi ulac uɣilif nekk isem iw jeǧǧiga timeddukal iw qqarent iyi ǧiǧǧi
tewhem amek armi i as tefka isem is s sshala
yerna acḥal d ilemẓi i iɛerḍen akken ad issinen isem is ur asen t temli ara
d acu i d sser n waya amek armi i s d hruri s yisem is ziɣemma aḥlil ur tezmir ara ad tqamer teḍra as am userdas nni irefden tacwawt tamellalt deg unnar n ṭṭrad
arezqi neɣ qaqi d ilemẓi d alemmas di lqedd
deg usmud ines ahat ad yesɛu n yiseggasen
deg wudem is tzemreḍ ad teɣreḍ akken d aqcic imsetḥi d amdan aḥerfi
d argaz n tmeddit d argaz d wawal
ur tfaq d yiman is ur tuḥtam armi d tufa iman is tessikid it ula d nettat tečča t s wallen ula d netta ur yerri ara ẓẓerb i wallen is
temlal tmuɣli nsen
msefhamen fiḥel awal s yilsawen anef i wulawen ad utlayen gar asen tutlayt nsen d tasusmi tutlayt n tsusmi ur tesɛi agemmay ur tesɛi isekkilen
mi ara d tenṭeq tsusmi yettɣar wawal deg yimi i tt ifehmen ḥala ulawen techem tayri
tikwal tasusmi tessawaḍ izen ur yezmir wawal wala imru ad t yessiweḍ
jeǧǧiga ur tzad ara di thuski tahuski ines ur tfaz ur txuṣṣ d talemmast kan
amek armi i d tejbed lwelha n urezqi
ahat yella kra yellan deg s izad nettat ur t teẓri ara
jeǧǧiga ula d nettat tzemreḍ ad teɣreḍ deg wudem is d tqcict tuḍrift tesɛa sser ḥninet
ahat d ayagi i d ijebden lwelha n urezqi neɣ ahat d ayen nniḍen
wissen
tawwurt n lbiru n umenhal teldi yeffeɣ d yiwen n yilemẓi ula d netta am widak iɛeddan yeẓẓa aqerru ines di lqaɛa yeffeɣ waqila tura d nnuba w
yekcem yerra d tawwurt deffir s
teqqim d weḥd s ḥala nettat akked yikersiyen
tura izad fell as utqelleq aṭas n yisteqsiyen i d yeɣlin deg uqerru ines
yal asteqsi yeḥlaǧ tiririt yeḥlaǧ rrẓana yeḥlaǧ akud i as ilaqen
deffir urezqi d nnuba s allen is wehhant ɣer tewwurt n lbiru n umenhal
tigecrar is ceṭṭḥent si tirgigit ul is yesṭebṭub d si sdaxel n yidmaren is acku deffir urezqi d nnuba ines nettat
tawwurt teldi d yeffeɣ d urezqi akken yekcem i d yeffeɣ ur yelli wayen ibeddlen deg s
bla ccek d nnuba s
imi ḥala nettat i d yeggran di tzeqqa
temlal tmuɣli ines akked tin n urezqi tḥulfa tezlez yis s ddunit tenna as 
qeblen k 
ihuzz aqerru ines zelmeḍ yeffus 
xaṭi
ur ttayes ara mazal asirem ma yella mačči ass a ahat azekka
jeǧǧiga tufa d iman is tettembeddal azmumeg nettat akked
urezqi war ma tewwi d s lexbar amzun seg wacḥal aya segmi myussanen
ur as teqqareḍ ara d tamusni n kra n tsaɛtin kan
ula d nettat teḥṣa d acu i la tt yettraǧun
teḥṣa d abrid i yewwin imezwura ara tt yawin
deg ul ines teddez tebrez
teḥṣa agemmuḍ si tazwara xas ulamma inzizen n usirem ines cudden ɣer umḍiq agi n umahil
mi d teffeɣ tewhem tufa d arezqi yettraǧu deg s yemmuger itt s uzmumeg 
amek ihi 
fiḥel ma nniɣ ak
twalaḍ amek ttmesxiren fell aɣ 
yecqa aɣ maɛlic mačči d ayagi ara aɣ yesfeclen
ḥala uguren wa deffir wayeḍ
win yesɛan lebɣi yis s ara yernu uguren merra
ffɣen d akken im d wwḍen ɣer tewwurt tameqrant n berra 
ass a d aseɛdi xas ulamma ur iyi qbilen ara
acuɣer 
acku yefka yi tagnit ad mlileɣ yid m ad kem issineɣ
ɛni wwet it kan tebzeg tiṭ is 
ixuṣṣ waya
i wacu ur tufiḍ lɛib yellan ma nemyussan ad nuɣal d imidiwen
ad nemyussan ad nuɣla d immidiwen ur yelli kra n leɛqed gar aneɣ a mmi s n tmurt
nekk ur d qsideɣ ara kra n yihwah a yelli s n tmurt lemmer ur walaɣ ara deg m taqcict n lɛali yilli wellah ma rǧiɣ kem
ihi sefhem iman ik arnu sefhem iyi d nekk d acu d lmeqsud ik
nekk yid m di sin nettnadi amahil acuɣer ur nettnadi ara akken di sin yid neɣ
ad nettmlili ad neddukul armi nufa ayen i nettnadi
acuɣer mačči yal yiwen ad inadi weḥdes
sin xir n yiwen tadukli teɣleb aferdiss wezmumeg
lamaɛna i lemmer ad naf kan yiwen wemḍiq umahil nekni di sin anwa ara d iṣaḥ
ad zwirent tlawin d nutenti ara d iṣaḥ
tura anef iyi ad xemmeɣ
xemmem arnu xemmem ihi yerbeḥ imi yesla i wawal yerbeḥ iḥulfa s wul is yeččur d lferḥ am wegrud mi ara stefkeḍ taɛeqqayt n ḥlawat
mazal asirem ur ifut skud ur nemmut a jeǧǧiga
tesɛiḍ lḥeq argu
medden targun mi ara gnen kečč tettrguḍ mi tukiḍ
timlilit nwass agi mačči am tid iɛeddan tessewhem iyi
d acu k yeswehmen deg s 
acḥal aya nettmlili ad nnadi amahil akken lamaɛna wa ur yessin kra ɣef wayeḍ
awal agi yessefreḥ itt nezzeh acku nettat tettnadi ad tissin kra yellan fell as
d acu tebɣiḍ ad tissineḍ fell i
bɣiɣ ad ẓreɣ kra yellan aha aqli selleɣ imi tebɣiḍ ad tezreḍ ad mleɣ kulci ay arezqi s wezmumeg
yewɛer ɣef ǧiǧǧi ad as d tales tamachut n tudert is netta s timmad is ur tesɛi ara isallen ɣef tmeddurt is ur teẓri amek itt tebda ur teẓri sani tetteddu
ayen itessen ɣef yiman is d akken tekker d d tagujilt ur tecfi i bab as ur d tecfi i yemma s
yemma s temmut ass mi d lul
mazal itt d nnafsa teǧǧa tt id di tattalt
bab as iɛawed zwaǧ yerna d tameṭṭut yya n baba as agi tewɛer tesɛedday itt deg tiṭ n tisegnit teqqar as i ddaɛwessu rres d neɣ ad nnaliɣ bab as yerna kra iseggasen yeɣli d deg waṭṭan yekcem sbiṭar ur iɛeṭṭel ara ikemmel ula d netta uluḥeq tameṭṭut is tamezwarut
jeǧǧiga tegra d ɣer yya n babag s tefka leḥsab s usenna seg wakken aṭṭas n lbaṭel i yettɛaddin fell as yesla ɛem is yekker yiwi tt d s axxam is akken ad tt id yesserwel si lbaṭel n tmeṭṭut n gma s lamaɛna am akken qqaren rewleɣ d seg bu yedɣaɣen ḥeṣleɣ deg bu yeṣlaḍen
yessekcemm tt ɣer uɣerbaz amezwaru am nettat am arraw ines
syen ɣer uɣerbaz alemmas seyen ɣer tesnawit mi d tiwi akayad n lbak tufa d iman is deg tseddawit
di tesdawit tenefsusi fell as tɛekkemt acku tesɛa taxxamt deg weɣrem asdawan tḥulfa amzun akken tesmɣi d afriwen d tilellit i tella
kkiɣ awe n deg wawal ass mi trbeḥ akayad n lbak tameṭṭun n ɛem is ur tebɣi ara tettasem seg s acku nettat yessis ur fazen t ara di leqraya d ayen yeǧǧan ɛemm is ad as yini
tura dayen berka kem leqraya tassawḍeḍ ɣer lbak tesneḍ ad taruḍ tabratt tesneḍ ad tt id tesseɣreḍ arǧǧu lmektub im a d yesteqsi ad terreḍ axxam
ur ass qqaren ara medden leflani yefka yelli s n gmam s tettnadi timdinin
awalen agi teḥṣa d akken d lehdur n tsumta d tameṭṭut is id as yesqurcen di tmeẓẓuɣt
dayen tura fukken yergazen nni i wumi ibedd wawal tilawin i yettḍebbiren ula di lecɣal iten yexḍan
yessaweḍ armi tt yessextar ad textir ad teqqim deg uxxam neɣ ma yella textar tasdawit atan ad teffeɣ seg uxxam ur tt iḥetteb ara d yelli s n gma s
jeǧǧiga tefren textar akken ad tkemmel tɣuri ines akken tebɣu tesqam as d
imi tfuk taɣuri ines tḥellad akerdas n tusna n teznuzut xas akken tfuk taɣuri ines tanemhalt n weɣrem asdawan teǧǧa tt ad tezdeɣ dinnasi leɛḍil xartsum ar d taf ttawil i leɛmer is
acku teḥka as tabaḍnit ines
imi bab as ur as d yeǧgi ara axxam
ara tt yesdarin
ur as d yeǧǧi ara atmaten ara s yegren irebbi
d ayagi itt yeǧgǧan ad tesseḥres ɣef wemḍiq agi n umahil amer ahat adas yeffeɣ leɛtab ɣer tafat
d anadi agi n umahil id as yefkan tagnitt ad temlil d urezqi
arezqi yefka as tameẓẓut armi tfuk allus i tmachutt n tudert is
ziɣ aṭas i iɛeddan fell am
nekk d lḥif nemeswalef wulfaɣ t i wulef iyi tamachutt agi inem tettak inzi ɣer tmacahutt iw
acu kan nekk luḥqeɣ d ciṭṭuḥ imarawen inu
baba yella d axeddam di fransa yewwi d imuras ines di tegrest yiwi d yid as afurnu n useḥmu i teddu s lgaz acku ɣer nneɣ tagres qessiḥet tesɛa tuccard tamurt n wedfel
deg iḍ nni yessaɣ it yemdel ṭaq d tewwurt ṣṣbeḥ armi aẓan fell asen tawwurt
ufan kan lǧetat nsen ma tarwiḥt tuɣal i bab is
nekk iḍ nni sɛiɣ zher nsiɣ ɣer setti
seg uzekka inu ufiɣ d iman iw d agujil
qqimeɣ d ɣer setti armi tkemmel ula d nettat tiweḍ s anda ara naweḍ
s yen yuɣal yewwi yi ɛemmi irebba yi d kreɣ d ger warraw is ula d nekk aṭṭas i iɛeddan fell i ɣelbeɣ adrar n ṣṣber
ɣer wawalen agi iɣaḍ itt lemmer tufi ad t id tezmeḍ ɣer yedmaren is ad teslef i tqarruyt is ad as tini ur taggad aqlih da ur taggad ara lamɛna ahat mazal ur d yewwiḍ ara lawan tetqeneɛ kan s wezmumeg tezmumeg deg wudem is
ufiɣ d iman iw am ubelqeṭṭiḍ nni dyeɣlin si lɛec ur yezmir ad yaffeg ur yezmir ad yewwet aqamum is ur yessin d anwa id iɛadawen is ur yessin d anwi id leḥbab is
ɛemmi yeɛya deg i yal ass d cwal deg uxxam
sebba d tameṭṭut is itt id yewwin deffir i s yen yuɣal yewwi yi xali akka i truḥ ticiwrert inu seg uxxam ɣer waxxam
timenṭal n wass mi ǧǧiɣ axxam n ɛemmi lliɣ qqareɣ nekk d mmi s d tizyiwin nekk yid s nekk rebḥeɣ akayad n lbak ma d netta xaṭi
dɣa ɛemmi agi yugi yi ad jerdeɣ iman iw di tedawit yeqqar iyi d tura dayen tiwḍeḍ d argaz d lawan ad txemleḍ ɣef iɣallen ik ad txedmeḍ ad d helliḍ aɣrum ik wamma leqraya n imawlan is n wid yestufan wamma kečč ruḥ ad tewteḍ agelzim ur mazal ara ad sserfeɣ fell k nek uggiɣ gezmeɣ tt di rray d akken ala tasdawit ara kecmeɣ akken tebɣu tesqam iyi d
sɛeddaɣ ussan uḍan deg izenqan gganeɣ di berra iḥun rebbi yemmekta yi d xali yejmeɛ iyi d s axxam is
yerrad nnehta yenna as suref iyi ur bɣiɣ ara ad am arnuɣ iɣeblan iw 
jeǧǧiga ur tfaq ara d yiman is armi d tufa afus is yers ɣef ufus n
urezqi ad as tiniḍ d ddkir i jebden uzzal
ikemmel urezqi deg wawal is amesruf iw tḥerireɣ t id s tidi yiw deg wass qqareɣ deg iḍ xeddmeɣ deg yiwen usensu
xas tura mi akka fukkaɣ taɣuri inu mazal iyi xeddmeɣ ɣur s
yefka yi taxxamt zedɣeɣ deg is lemmer ad teẓreḍ acḥal iyi ḥemmel assmi d iwiɣ akerdas inu yewqem iyi tameɣra yuɣal yettzuxxu yes i ad as tiniḍ d mmis ihi mazal di ddunit agi leɛbad yelhan lemmer ad fakken leɛbad yelhan yili ad tenger ddunit
lamaɛna tura yettuḥettem fell i ad fɣeɣ si texxam nni
di kra n wussan
acuɣer ɛni ibeddel di rray is
xaṭi tura krenwarraw is d lɛeqliya tayeḍ mačči am baba t sen
taxxamt nni bɣan ad arnun ad tesskrayen
ihi ad tt id tawiḍ di berra ay amcum s anda ara terreḍ
d ayagi iyi ǧǧan ad nadiɣ amahil si tura
teẓmeḍ afus urezqi s ufus ines am zun akken tugad ad yessenser afus is
ziɣen ddunit agi win iwumi teḥkiḍ ad k d yeḥku kter
ahat tura ad yeɛyu lhem seg imi akka d nemlal a ǧiǧǧi
tejbed d afus is s lhedran tenna as
ayagi akk id k yeḍran u yerna yezga wudem ik yennecraḥ
yennecraḥ ugar seg wass mi d nemlal
d acu id lmeqsud ik seg wawalen agi
yekker s ibeddi yejbed itt id yeẓmeḍ itt d ɣer yedmaren is yenna as bɣiɣ ken d zwaǧ iw a ǧiǧǧi zwaǧ ik zwaǧ ik ɛni swehmeɣ kem ur yelli wayen yessewhamen ur whimeɣ ara lamaɛna
lamɛna acu yellan aha ini d
teggugem tettnadi ɣef tiririt lamaɛna urtt tufi ara i westeqsi ines
aha traǧǧuɣ ini yi d d acu yellan ahat
ahattebɣiḍ a dmačči d lawan ad nehder ɣef waya
xaṭi mačči d anect nni
d acu t ihi
acuɣer d nnek d acu k iɛejben deg i
mazal ur tezriḍ ara ilaq am ad iyi d fehmeḍ ad iyi tɛawneḍ a
ǧiǧǧi
zwaǧ yesɛa ccuruṭ
tebɣiḍ a d tiniḍ d anaw ara iqablen lmesruf n tmeɣṛa
mačči d lmesruf n tmeɣra kan
anawa ara irefden wayeḍ yal yiwen deg neɣ yesɛa amur is iɣeblan
yessaked itt s yiwet n tmuɣli amzun akken ur yumin ara ayen slan imeẓẓuɣen is
sel iyi d mliḥ a ǧiǧǧi xemmeɣ i temsalt agi n zawaǧ nneɣ ufiɣ d d akken kulci yeshel kulci ad igerrez
sefhem iyi d ziɣ ṭrac
tura nekk yid m nettidir di lḥif yal yiwen deg neɣ yettxelliṣ weḥdes acuɣer ur neddukul ara ad nemɛawan afus deg ufus
ad nidir akken ad nidir ussan nneɣ di tayri d talwit
yak tayri ur teḥlaǧ ara ɣer ttawilat xas ulamma tura zedɣeɣ deg yiwet n texxamt lamɛna am akken qqaren deg yinzi nekni nettḥebbir
rebbi yeṭṭebbir sya ara azekka ad ifareǧǧ rebbi
ayagi d lmuḥal d awezɣi ay arezqi 
ulac awezɣi ḥala ma tuggiḍ iyi
ɣlin as d imeṭṭawen xaṭi mačči d kečč ay uggiɣ ur mennaɣ ara zwaǧ ala yid k
kečč aya arezqi yelha wuk ik ḥnin d argaz n tmeddit
kečč ay arezqi yal taqcit ik yeẓran ak tmeni d zwaǧ is
ihi d acu kem yeṭṭfen ḥṣiɣ ad yaggi d anwa akka ara yaggin
ǧiǧǧi s imeṭṭi ɛemmi
ɛemmi m lemmer d lebɣi ad yefreḥ
tɣelṭeḍ ay arezqi xas akka aqlih deg weɣrem asdawan lamɛna mi ara naweḍ ɣer temsalt n zwaǧ mazal sɛiɣ ɛemmi deg umekkan n baba
am akken yezmer ad d yini ih i yezmer ad yini xati
acuɣer ara d yini xaṭṭi
d stut nni n tmeṭṭut is it yettɛemmiren am arrabay
lamɛna tamsalt agi d kem i teɛna d kem i yesɛan azref ad tqebleḍneɣ ad taggiḍ
shetref ay arezqi shetref amzun akken mačči di di tmurt agi i tettidireḍ si melmi yettɛeddi wwawal n tmeṭṭut si melmi tettextiri teqcict win tebɣa u yerna yella wayen yugaren aya
qqaren at zik ad yeṭṭef rebbi i yugarten aya d acu daɣen yellan ɛemmi yesɛa teqcicin yakk akken llan ɣef tizi n jwaj tameṭṭut is ur tqebbel ara ad iyi tefk ad jewjeɣ qbel ma zewjent yessi s
wagi d lbaṭel d lbaṭel aseṭṭaf
amek ik yehwa semm as
amek tezriḍ ad tagi
ttwaxeḍbeɣ yakan tenna asen alarma zewjent yesetma s ihi si leṣlaḥ imi tugi
tidett yiwet ay arezqi xas ulamma yal yiwen deg neɣ yesɛa tidet is
d acu iten yerzan di jwaj im 
tesfeḍ imeṭṭawen d yeɣlin ɣef tḥenkatin ines
d tagi id tidet nsen ay arezqi ma yella mačči seg m ara d tekk tyita ur qebleɣ ara yiwen a d yezg deg webrid inu ɣer m a acu ara txedmeḍ ad nerwel ɣer wanda ur sellen ara yis neɣ ad nerwel ur d tt ɛawad ara i wawal agi tebɣiḍ ad geɣ abrid i leɛrur ad arwun taḍṣa
d acu traǧǧuɣ seg m bɣiɣ ad tesleɣ seg yiles im d akken ula d kem tebɣiḍ iyi d jwaj im yakk ḥkiɣ ak d kulci ur ffireɣ uma d acemma fell k
nekk kkateɣ azrem ɣer uqarru bɣiɣ ad tesleɣ seg iles im d akken ula d kem tebɣiḍ iyi
ih neɣ xaṭi
qebleɣ qebleɣ lamaɛna tarewla mačči d tifrat
nekk walaɣ d tagi id tifrat anef asen ad wten iqerra nsen ɣer lḥiḍ
wigi ur ten ssineḍ ara ur kkaten ara iqarra nsen ɣer lḥiḍ ad xebren imsulta
neɣ tebɣid tudert nneɣ ad tt nesɛeddi akk di tufra
ur tnadin ara fell aɣ deg ussan imezwura ad nadin mi ṣemḍet tyita imiren dayen
mi nejwej s lekwaɣeḍ nesɛa arraw neɣ imren a d neffeɣ ɛinani ur aɣ yettalas yiwen
ǧiǧǧi tebɣa a d tini xaṭi lamaɛna tikti agi tebda tettaɣ deg uqarru ines am yiɣes nni xeddmen i lesfenǧ
ussan agi tesɛedda d urezqi yal ass tlemmed d ɣur s tikti tamaynut
d ayen itt yeǧǧan ad tettwali deg s d amnay n tirga ines
limer tettaf ur tettwexxir ara seg idisan is ur tettbɛad ara fell as dayen yeḥkem fell as lweɛd
aḥlil fell as yewwi tt uḥemmal n tayri
lamɛna mazal tamsalt nni n trewla tuggi ad tekcem deg uqarru ines ẓriɣ tamsalt n trewla mačči d ayen isehlen lamaɛna yettuḥettem fell ɣ ma tebɣiḍ ad tidir tayri nneɣ
d acu ara yessidren tayri nneɣ ih nekk ur tstḥiɣ ara s tayri ḥemleɣ kem ḥemleɣ kem 
ǧiǧǧi seg imi tesla i wawal agi ḥemleɣ kem tḥulfa s yiman is am win ara tt iḍeqren ad tɛum di temda n arrezg tḥulfa d akken testaḥla testaɛfa
awal agi ḥemleɣ kem ijelleb d seg ul n
qaqi srid ɣer wul n ǧiǧǧi anda yufa asgen yeḥman iwakken ad yimɣur ad yeffukti dinna
ǧiǧǧi nniqal tegzem itt dir ray akken ad terwel yid s awi d kan ad tili ɣer idisan is ad as tuɣal am tili
lamaɛna arezqi ur yelli ara seg wid iḥemqen yenna as azekka ur nettemlil ara ad am fkeɣ yiwen wass akken ad tciwreḍ iman im akken ad txemmeḍ s lɣerḍ im sell azekka sbeḥ ad nemlmil dagi ad iyi d terreḍ s lexbar ma yella tuṣiḍ d atan iban tqebleḍ ad nili akken ma yella ur d tuṣiḍ ara iban d akken
lmaɛna ines ifuk lmektub ger aneɣ am idurar ur mazal ad nemlil ttiɛad nneɣ n sell azekka d tiɛad n tayri neɣ d tiɛad n beṭṭu nneɣ yerbeḥ sekra yekka yiḍ nettat ur d iris cfer ɣef gma s uggint ad medlen t wallen tettxemmim deg wayen id as d yenna u rezqi tuɣal tettezzem deg iman is acimi ur as tenni ara i urezqi qebleɣ din din mi tt yessextar acuɣer ara teqqim ar sell azekka lemmer di tt tegzem dir rray di tazwara tili fiḥel ttiɛad n sell azekka
dqayeq tnejbadent swayeɛ uɣalent d iseggasen tḥulfa d akken yeḥbes wakud tuyes melmi ara d yas wass n ttiɛad
deg uqarru ines dayen tefra textar ttiɛad n tayri textar arezqi xas ulamma akud iteddu dac dac lamɛna dqiqa ineqsen ur d tettuɣal ara sin wussan d sin wuḍan amzun di lḥebs i tella
ass n tiɛad a dyeɣli d ass n l ficṭa ulac deg s leqraya ad ass di maggu d ass aɣalnaw unelmad
iḍ nni send ass n ttiɛad seg imi llant tnelmadin tettent imensi attah tekcem d tmenhalt n weɣrem asdawan
 azekka megdul t tufɣa seg weɣrem asdaw si ṣbeḥ armi d azgen n wass
acku a d tas yiwet n tseqqamut si tneɣlaft n leqraya taɛlayant akken a d nesfuggel tameɣra n unelmad dagi deg weɣrem asdawan nneɣ
ihi aqlakent teẓrammt tin yeẓran ad tini i tin ur neẓri fiḥel ad akent d alseɣ
tin ara d yaf lḥal di berra tameddit ad t ḍebber aqrru ines
ṣbeḥ a d tili nddiha n yismawen nkent
tanemirt nkent imi iyi d teslamt iḍ ameggaz
ǧiggi seg imi tesla i wayen d tenna tnemḥalt nni teɣli as tɣenjawt seg ufus yembaddal wudem is yuɣal am win iwumi ḍlan unbbuxen tembaddal fell as ddunit teṭṭef tt tirgigit ifassen is reddhen am win ixedmen taɛacurt
imi tt id twala tmeddakelt ines tuzzel d ɣer s d xir kan a ǧiǧǧi d acu kem yuɣen teṭṭef as afus tessul tt ɣer texxamt is aha ini iyidd acu kem yuɣen d tiɛad uzekka a dccu t yuɣen ḥṣiɣ acḥal aya tettnadiḍ amahil ɛni tufiḍ
ttiɛad uzekka ma zegleɣ t kulci iruḥ ddunit iw truḥ
aha tura azekka ṣbeḥ rebbi yettfarriǧen yella
teṭrḍeq d imeṭṭawen ur tezmir a d tessefru awal
d awzɣi ad afeɣ am urezqi
tenna t id wer ma tesetḥa
arezqi d nawat urezqi agi
a ttah tekcem d tmeddakelt nsent wiza
tufa d ǧiǧǧi deg waddad yecban winna dɣa tenna
a ǧiǧǧi a weltma aqlaɣ seg wacḥal aya deg imi nemyusan acḥal aya nekkenti d timdukal ta ur tettak afus ɣef tayeḍ ta ur tesɛi tabaḍnit ɣef tayeḍ ini yi d d acu kem yuɣen
ahat yella kra s wayes zemreɣ akenm ɛiwneɣ
ayenn ẓẓayen fell am fsus fell i ayen ara kem yesnuɣnin ula dnek yesnuɣna yi aha ini yi d ttxilem
tebda ǧiǧǧi tules as d akk tmachut ines seg imi tebda armi d tinnawt n tmenhalt i yebɣan ad as tessexreb targit ines tḥekku as d tettnheqqi d imeṭṭawen
tikwal ur tessaweḍ ara ad d tesefru ula awal
 neɣ wagguren seg imi tesneḍ tḥemleḍ ṭ akk anect a ih tesɛiḍ lḥeq lemmer d kem ad tedrwceḍ
arezqi ḥnin yetturebba s tmuɣli ines tamezwarut yezmer ad am yeḥweṣ ul im ad t yeddem ad tḥemleḍ bla lebɣi m fiḥel ma wḍen wagguren
tessakked wiza tameddakelt is am tin ad as yinin aḥlil meskint tettuɣaḍ
ihi ɣur m ad tzegleḍ ttiɛad agi id as tenna tmeddakelt is tzmezwarut
amek yak tesliḍ i imesalayen n tmenḥalt tegdel fell aɣ tufɣa azekka ṣṣbeḥ ihi ma yella ur tezmireḍ ara ad tefɣeḍ azekka ṣṣbeḥ ffeɣ tameddit agi
aha sderwec ihi amek ara fɣeɣ tameddit agi
tamrirt tura attan tawwurt ur tettuɣal ara armi d tesɛiḍ ssaɛa n wakud zdat m
lamaɛna azekka ṣṣbeḥ a d tendeh s yisemawen neɣ temcumt nni
tin ulac ad as tfaq
tameddkelt nneɣ wezna teḥsiḍ d akken teqqar tujya
u daɣen txeddem di ṣbiṭar d tamunant tasṭajert tesɛa azref ad teffeɣ ulac win ara s yinin xaṭi ur teffeɣ ara
acku tesɛa leɛqed netttat d ṣbiṭar ad as nini a d tas ad tgen deg wemkan im akken xas m tɛedda d tmenhalt ad tt id taf deg umṭreḥ im ad tɣil d kem
ṣbeḥ daɣen mi d tendeh ad ter deg webdil inem
ad tefɣeḍ a d tuɣaleḍ yiwen ur am yettfaq
tanemhal ad tɣil d akken wezna tella d taxeddamt permanuns 
kem ad tuɣaleḍ d wezna wezna ad tuɣal d kem
i wezan ad teqbel
ala aqbal ara teqbel
yebda yuttuɣal itt id arruḥ
awal agi n tmeddakelt ines yuɣal as d abeḥri di turett lamaɛna imi ara fɣeɣ tura anda ara sɛeddiɣ iḍ agi
temmeɣ tmeddakelt ines ɣer weqrab ines teddem d azal n xemsa neɣ setta twereqtin n yedrimen tenna as ax idrimen agi ruḥ ṭṭef taxxamt deg usensu ṣṣbeḥ ruh ɣer ttiɛad inem di lawan
tikelt agi d imeṭṭawen n lferḥ id yeɣlin deg wallen ǧiǧǧi amek ara ttuɣ lxir im ansi ara m d arreɣ kxir im
temmeɣ tḥebbec itt d ɣer s tessudun deg s ihi xas ur sruḥu ara lweqt kker ad truḥeḍ qbel ad tuɣal tewwurt
ala arrwaḥ ara ruḥeɣ ur tazgaleɣ ara ttiɛad u zekka ttiɛad d
urezqi
ǧiǧǧi ur tɛeṭṭel ara tufa d iman is berra n weɣrem asdawan
teṭṭef taxxam deg yiwen usensu i ibeɛden ciṭuḥ ɣef wadeg n tiɛad am akken i tt tweṣṣa tmeddakelt ines
tanemhalt imi tebda afettec di texxamin ma tella tin ulac tufa ameṭreḥ n jeǧǧia teṭṭes deg s wezna
dɣa tjerred itt d akken tella
kulci akken ilaq i iteddu jeǧǧiga teffeɣ tanemhalt ur d tiwi s lexbar
iḍ agi daɣen ma ṭsen waman d yesɣaren nettat ur teṭṭistḥar melmi ara yali wass melmi ara temlil d urezqi d timlilit n tudertd timlilit n tayri
mazal ur tiwiḍ arad n ṣṣbeḥ mi d teffeɣ seg usensu xas ulamma ttiɛad ines ɣef tenna as tif ad awḍeɣ zik wala ad tin afeɣ yettraǧǧu deg i
jeǧǧiga attan tura terkeb lkar yettawin ɣer wemkan n ttiɛad
teṭṭef amkan is tḥulfa s lkar nni d akkend amured i yettmurud win isedduyen lkar nni tuɣ lḥal yecɛel rradyu di tazwara d tizlatin 
tura dlawan n isallen iḍ yezrin tendeḥ tmes deg weɣrem asdawan n teḥdayin i dyeglan s wejraḥ d tmeṭṭant n tnelmadin
times tekker deg unnig wis tettṣubbu d armi d unig wis iḥun rebbi srabes n usexsi n tmes gren d iman sen silken d ayen d yeqqimen ar tura mazal ur neḥṣi ara timeṭṭal yeǧǧan times ad tendeḥ deg wemkan yecban wagi
iḍebren teɛna temsal sbedden d yiwet n tseqqamut ara inadin timeṭṭal n tmes agi 
ǧiǧǧi imi tesla i usali agi teḥṣa d akken timeddukal itt iɛawnen akken ad truḥ ɣer ttiɛad ines d urezqi zedɣent deg unnig wiss 
truḥ ɣer unehhar n lkar tenna as
ḥbes ḥbes da
ḥbes ad arseɣ
lkar yeḥbes ters d tebda tekkat di leḥna is wiza wezna zayna amek id akent teḍra k is 
wiza wezna zayna amek id akent teḍra tebda tḥebbes d di tkeryas akken ad tuɣal ɣer weɣrem asdawan akken ad t ẓẓer amek terḍra d tmeddukal ines
imi tekker ad tezger abrid tluḥeq tt id yiwet n tkarust itt yewten tiwi tt id lqaɛa
ur d terri aras lexbar imi d tuki tufa diman is di sbiṭar
arezqi ula d netta ur yeṭṭis ara ɣef yella dewemkan n ttiɛad
yetqelleq ladɣa mi d yewweḍ lawan n ttiɛad ǧiǧǧi ur d ban ara
yessikkid di teḥdayin i d yettɛeddin amar ahat d yeɛqel udem is ger asent ulac baḥ
ul is yecba deg ufus uɣeggaz akken i iteddez daxel n yedmaren is si berra ad as tesleḍ ddaf ddaf
yeqqim yettemḥasab deg yiman is acuɣer ad as fkeɣ ass akken ad yi d terr s lexbar acuɣer ur d tusi ara dacu tt yeṭṭfen
kkawen inetman deg yim is ul is mazal it yekkat d si daxel iɛewwl a d yerẓ idmren is a d yeffeɣ ɣer berra
akkud iteddu tura attan tiweḍ ǧiǧǧi ur d tban ur tban tizi tt yeččan
yeḥzen ɣlin as d imeṭṭawen
ur yuḥtam amzun d igenni neɣ d adrar i d yeɣlin fell as
ihedder yeshetrif ur tezmireḍ ara ad tfehmeḍ d acu d yeqqar
 tugi iyi tugi timlilit nneɣ tugi
tugi
tugi iyi
 seg wakken i yeɛya deg uraǧu yuyes tistint ines yerẓa deg uqarru s yeǧǧa amkan n ttiɛad
deg webrid ines yeḥbes ɣer wemzenzu n yeɣmisen yessiked di tɣansa d yefɣen taṣebḥit a deg yiwen weɣmis deg useftar amezwaru ines yura d s yeskilen izuranen aɣrem asdawan n teḥdayin yuɣal d iɣed ssebba n tmes yekkren deg s iḍ yezrin tegla d s tmettan n kra deg sen d wejraḥ n wacḥal n tenemadin ur yurǧǧi ara ad yaɣ aɣmis nni yeṭṭef srid aṭksi ɣer weɣrem asdawan imi yeweḍ yufan arrehba tefra d tidet ayen d yenna weɣmis nni yesteqsa dinna fell as nnan as d kulci atan di sbiṭar ama d tid yemmuten ama d tid ijerḥen syen yeqsed sbiṭar imi yewweḍ yufan amraḥ n sbiṭar yeččur imsulta lḥaṣul d ayen ur iqebbel leɛqel seg imeǧǧiden d isuɣ n imawlan n tnelmadin
yeɛna yiwet n temdebbert n weɣrem asdawan yesteqsa tt ɣef ǧiǧǧi tebra iwallen is ɣer lqaɛa terra as d ad yeg rebbi lbaraka deg wayen d yeqqimen tiweḍ anda ara naweḍ nettat d temedduka ines
times tebda d des innig wis anda zedɣent nutenti taxxamt nsent tuɣal d uɣud zemreɣ ad tezreɣ xas ad tt tezreḍ ur tt tettaɛqaleḍ ara uɣalent d tirgin
qaqi d ayen kulci iruḥ ur as d yegri usirem yecem deg zabuq n leḥzen ala rebbi i yeẓran ala netta i iɛelmen s wulawen
ǧiǧǧi mazal itt deg wusu n sbiṭṭar tettḥasab axellaq ur teggan ur tettett tuɣal am wanzad ma tṣuḍeḍ tt ad teddu deg nnefs
yiwen yiḍ turga t yeẓẓel d afus is ɣur s twala deg wallen is yiwen n leḥzen d aseṭṭf werǧin t wala yakan imi temmeɣ ula d nettat ad teẓẓel afus ines ad temmager thulfa amzun akken akken yella kra yekkan ger ifassen is d ifassen n urezqi akken ur temlilin ara 
tebɣa ad tsuɣ ad tɛeyyeḍ lamaɛna ṣṣut ines yeḥbes deg ugerjum ines ur d yeffiɣ ara ɣer berra twala t imi yettibɛid fell as ciṭṭuḥ ciṭṭuḥ
imi d tuki awal amezwaru d yefɣen seg imi ines arezqi
tesla i yiwen n ṣṣut ihedder d yid s ur tagad ur tagad xas thedden iman im aqlakem labas i telliḍ mi d teldi allen is tessakked zelmeḍ yeffus twala afesyan n imsulta d imejjayen zzin d ɣef umeṭreḥ ines
anda lliɣ akka
aqlikem di sbiṭar id as d yenna yiwen umejjay
tewwet ikem ṭunubil id as yenna ufesyan nni imsulta
tzemreḍ a d aɣ d alseḍ amek id am teḍra tbaxixt agi i kem d yewwin ɣer sbiṭar agi
d arrabul agi ara nefk i uxxam n teɣdem
temekta d 
tewwet iyi tunubil mi ruḥeɣ ad zegreɣ abrid lliɣ ḥareɣ tqelqeɣ gezmeɣ abrid war ma ssakdeɣ zelmeḍ yeffus
achal ssaɛa tura 
attan n d leḥdac d leḥdac
teɛreḍ am tin arad yekren seg wemkan is ad teddu
ur tezmir ara
tḥulfa s uqejjir ines ayeffus zzay am weldun u yerna yugi ad as yaɣ awal
ttiɛad inu zeglzɣ t zegleɣ t bla ccek ad yili yusa d ɣer wadeg n ttiɛad
amejjay iger d iman is yenna as xas thedden qim kan akken telliḍ ur tettizmireḍ terẓeḍ seg uḍar ayeffus
newqem as tajbirt
ur taggad ur tettɛeṭṭileḍ ara ad teḥluḍ ad truḥeḍ s axxam im
d anwa t anada yezdeɣ wagi iɣef teshetrifeḍ si ṣbeḥ d nekni ara iruḥen stimmad iw ɣur s ad as nessiweḍ lexbar
ur ẓriɣ ur ssineɣ ara tansa ines
tuɣal terra tt i lawad imeṭṭi tru armi d bedden igudar s ixef ines
yuẓa d ɣur s ufesyan nni imsulta iḥaweht tt akken ad tessusem yefka as kra n lekwaɣeḍ ɣer ufus is akken ad testenyi deg sen d akken d netta t i iḍelmen mačči d a nehhar nni tkzrust
testenya terra as ten id
nutni fɣen d nettat tuɣal ɣer imeṭṭi
yaxxi zhher yaxxi yiwen was i tkeḥhel tyaẓiṭ yewwi tt ufalku qqaren daɣen s teqbaylit mi tekker tgujilt ad teddu d tislit yeqqers ṭbel
acuɣer anect a n laɛtab acuɣer anect a n terẓeg acuɣer
nebla ccek arezqi a d yexdem di leḥsab is d akken ur tebɣli ara a d tas ɣer ttiɛad
nettat a rebbi tɛelmeḍ
tawenza mi tcennef tekkes as winna i tḥemmel
winna ukud tenwa ad tesbed axxam is d ddunit is
dayen tura fukken d imeṭṭawen seg wallen is allen is uɣalent d tizeggaɣin am tmerjatin udem is yebzeg am win teṭṭef lehwa yekkaten s uẓyeḍ ula d tasumta xass ẓẓem itt seg wakken d leḥmali i tru
tesla i wesṭebṭeb ɣer tewwurt
kcem
yekcem d yiwen ilemẓi teɣzi tehri
d uyzyin di thuska a amellal d i teglimt allen is d tizerqaqin
yessaked ɣur s s leḥya d wesḥisef
azul nekk d ɛli
d anwa ɛli
d ɛli d baba tkarust nni ikem idehmen suref iyi
d nekka ara iḍelben deg k ssmaḥ yak d nek i iḍelmen zegreɣ abrid bla ma melkeɣ iman iw
tanennirt tameqrant ɣef lekwaɣeḍ nni testenyaḍ i imessulta
i wacu asenmer yak d tidet kan i d nniɣ
tuklaleḍ ugar acku lemmer im yehwi ad tessutreḍ aneɣrum
ad tfarṣeḍ tagnitt agi
neɣ ad iyi tbasiḍ
nniɣ k nek ur tfaraseɣ ara rrbeḥ di tawɣit
medden ur ɛdilen ara
ihi xas kkes aɣbel i wul im lmseruf n udawi d ddwa inem d nekk ara ten iqablen
deg waya tesɛiḍ lḥeq
ad k ibarek rebbi
a tettwaliḍ aqlih ḥal ḥal llah ddwa ur as zmirerɣ ara ad t id aɣeɣ ihi sextareɣ kem
ma tebɣiḍ ad tkemleḍ adawi inem dagi di sbiṭar neɣ ad tefɣeḍ s axxam akken im yehwa xtir
ur sɛiɣ ara axxam uɣur ara fɣeɣ
axxah d tidet i d teqqareḍ twehmeḍ ur yelmli wacu yessewhamen d tagi id tidet qbel itt neɣ eǧǧ itt
yessaked tt am win ur numin ara imeẓẓuɣen is
tɣaḍ it tegzem tasa s
ɣef liḥala nni ideg tella la axxam wala idrimen wala lxedma teffeɣ iten t akk
ihi atan weɛdaɛ kem si tura asmi ara teḥluḍ ad tuɣleḍ s lxedma inem s tnezduɣt inem
amekk amek
baba yesɛa tikkebbaniyin d waṭṭas n tḥuna bla ccek ad as iniɣ ad am yefk amḍiq n lxedma
d acu d iswi n wanect agi akk
iswi ines iban iswi ines dayen ad fakken iɣeblan fell am
ur fukken ara
alarmi d tura i d lulen
kulci iruḥ seg imi zegleɣ ttiɛad inu
arezqi yuɣal d ɣer texxam is anda i yerra iman is d ameḥbus ur d iteffeɣ ur itett ur itess d aɛemmec kan i yettɛammic iman is
tuli t tammart acekkuḥ ines yekkeṭṭeṭi seg wakken ula d amcaḍ ur imecceḍ
armi yuɣal yestwḥac si mal yettdubu di ṣṣura s
allen is nexren t ɣer daxel
imeddukal is seg wakken iɛeṭṭel fell asen ur mẓiren ara dɣa qesden t id ɣer texxamt is xird acu k yuɣen ay a arezqi d acu tt tiderwect agi d tesɣliḍ ɣef yiman ik
ɛni tebɣiḍ ad tenɣeḍ iman ik d acu tt liḥala agi i uɣur tessawḍeḍ iman ik
limer mačči d leḥram yili ad nɣeɣ iman iw
ad tenɣeḍ iman ik d ayagi i uɣur tessarameḍ
ayagi drus iyi
ay arezqi a gma akken tebɣud tesɛiḍ iɣeblan ilaq ad tent qableḍ udem s udem
xemmem amek ara tebnuḍ azekka inek
akken bɣun wuguren sɛan acciwen akken bɣun zerben d fell k lamaɛna tudert tettkemmil
nek ɣur i teḥbes
d kečč i iḥebsen tebɣiḍ ad texdaḍ iman ik wamma tudert tettkemmil yes k neɣ bla yes k
ur d yegri usirem tudert deffir ines d layas ur tufiḍ wayen iyid yegran ṣaḥḥa netta t temmut kečč tegriḍ d mazl ik tedreḍ
iwumi sriɣ i tudert wer nettat tudert teɛa azal akken yebɣu yili lḥal
deg laɛnay ak d acu tebɣiḍ ɣur i tura d acu bɣiɣ d acu bɣiɣ ad tefɣeḍ seg lḥebs agi i deg terriḍ iman ik
d taggi id ddunit ulac leḥbab ur nefriq
ddunitam ugaraw win ur nessin ad iḥebbem ḥseb it yebleɛ ihi anef i ad belɛeɣ anef iyi ad zereɣ
di ddunit mačči ayen nebɣa kan a tnaweḍ
d acu d lmeqsud inek deg wawalen agi
tettmenniḍ lmut u kečč mazal ik tedreḍ skud tedreḍ idir am imuddiren a tudert ay abujad tettufaras
xas ur tḥar ara ɣer lmut imi tudert n umdan wezzilet
wamma lmut d uleqrar kra n wass a d testeqsi
a d teqqareḍ idir am imuddiren deg laɛnaya k amekk tegga tudert imuddiren agi iɣef dhedreḍ
tudert n wid yettnaɣen ɣer tudert akken ad tidir
xedmen tnadin tazzlen tɛawazen ttaken i tudert asfel amar ahat ad sɛun amur nsen deg s
ɛyiɣ nudaɣ arẓiɣ aqarru inu ulac amekkan ǧǧiɣ ulac takebbanit uɣur ur beddeɣ ara ɣef tewwur ssutureɣ aamhil
tura ad tbeddel fell k
ad tbeddel ad tbeddel yiwi ak d rebbi d acu ara tt ibedlen ihi aqla k ufiɣ ak d amḍiq n lxedma s wezmumeg
tufiḍ iyi d lxedma 
aha tura zwi iman ik ḍeqqer tiluxext ɣef yiman ik
ruḥ ad teccucfeḍ ṣeṭel tamart nni els iceṭṭiḍen ik zeddigen ad neddukel akken ad k sneɛteɣ anda d tusa tkebbanit agi ideg ara teṭfeḍ amhil
arezqi asali agi ur d yerni deg as acemma
xas ulamma yeḥwaǧ nezzeh ɣer weḍiq agi n umahil
limer d yusi qbel kra n wussan yili ad yefreḥ yessefririḥ yili ad ineggez si lfeḥ yili ad isellem ɣef uqarru n wemdakel ines lamaɛna tura messus arẓag ur yesɛi lbenna
tenniḍ d amahil d acu t umahil agi d yiwet n tkebbanit n tmarrrit sneɣ bab is ssutreɣ deg s amahil ikečč yeqbel yenna yi d ma yehwa as a d yas si tura
ma yella tuɣeḍ awal iw kker ad nruḥ a ya tudert tettkemmil
ǧiǧǧi mazal aḍar is di tejbirt
ɛli yusa d akken ad tt id yessufeɣ si sbiṭar imi wḍen s axxam imawlan n ɛli qublen d ǧiǧǧi s lferḥ d ameqran tufa heggan as kulci fkan as taxxamt weḥd s llah ibarek d axxam yestufan sɛan liseɛ
surfet t iyi ma ẓẓayeɣ fell awen d mmi t wen i yebɣan ad iyid yawi ɣer da wamma nek ur bɣiɣ ara d iɣil i d ddiɣ
xas ur kem id yewwi ara netta d nekni ara n iruḥen akem id nawiɣ
ur tɛeṭṭileɣ ara si mal kan ara ḥluɣ ad kseɣ tajbirt agi ad ruḥeɣ
ad truḥeḍ ur yelli sani ara truḥeḍ xas ad yeḥlu uḍar nni a kem neqqen seg uḍar nni wayeḍ akken ad teqqimeḍ dagi id as d yenna bab s n ɛli s wesqecmeɛ
lxir nwen d ameqran d rebbi ara went id yerren
tekcem d yemma s n ɛli ansuf yes m a yelli xas kkes aɣbel i wul im aqli kem di laman am akken d axxam nwen ur ttarra ara iman im d tabrranit
mi d yers imensi bab as n ɛli isuma d ǧiǧǧi yenna as yenna yi d ɛli d akken tettnadiḍ ɣef umahil ih d tidet lamaɛna anda ma steqsaɣ teqqurbaḥ ulmac
yenna yi d d akken tesɛiḍ agerdas di tusna n sience commercial ihi teḥṣam s kulci qbel a d aseɣ ɣer da s wessqecmaɛ
neck sɛiɣ takebbanit n waǧǧaw d ujiǧǧew ḥwajeɣ axeddam yesɛan agerdas am wagi tesɛiḍ lamaɛna mačči tura ar teḥluḍ ma yebɣa ugellid ameqran ad fakken fell am wuguren agi ideg telliḍ
ula d tanezduɣt ad am fkeɣ anda ara tesdariḍ aqarru nem
sɛiɣ axxam yeqqim d ilem meqqar zdeɣ it kem xir ma tezdeɣ itt tissist
nniɣ awen d rebbi ara wen d yerren lxir wamma nekk ur zmireɣ
arezqi tura dayen yebda amahil ines
amɛellemm ines iḥemmel it aṭas acku yyettwali deg s mačči d win yestehzayen di lxedma ines
arezqi d win ixeddmen lxedma ines s lmul d lḥemala
ula d ixeddamen ukud ixeddem hedren felll as ḥala s wayen yelhan tadren t id kan di lxir
arezqi di tkebbanit agi d netta i yeṭfen taxriṭ neɣ d amassay n tedrimt
di tallit agi deg yella urezqi d amassay di tkebbanit agi teddad ɣer zdat tzad di lerbaḥ armi yettuḥettem fell asen a d arnun a d skecmen ixeddamen
acku tura takebbanit meqret
arezqi tura d tidet tbeddel fell as yuɣal s tnezduɣt ines s yedrimen ur t ixuṣ wacemma acuɣer akka a ǧiǧǧi tura teḥliḍ ur kem ixuṣ wara txeddmeḍ lamaɛna werǧin kem wallaɣ tezmumgeḍ acuɣer akka yezga leḥzen fell am
anef iyi kan tamacahutt iw meqret
tamacahutt inu tugi ad tuɣal d taqburt
acḥal aya fell as
ahat tura ɛeddan wagguren
ihi d tamachutt n tayri ih n tayri tufid tt id tayri ur newwiḍ s iswi
tayri yebḍan d iceqfan akkaen kani d lul
ddwa inem d sber d tatut
ɛeḍeɣ ur zmireɣ ara ad ttuɣ wala ad sebreɣ ihi anda t yixef is
tnadiɣ mazal tufiɣ
a rrezg n wagi tḥemleḍ
ayɣer
ah lemmer ufiɣ ad iliɣ d netta xaṭi tqessireɣ kan yid m usiɣ d ad ẓreɣ ma yella kra n wayen kem ixuṣṣen
xaṭi ur d iyi xnuṣ wara a ɛli tanemmirt
yal mi teɛreḍ ad tettu dɣa din i d tettmekti tugniwin ureẓqi zedɣen allaɣ is ula di lxedma ines ur iris ara lxaṭer is ur tezwer ara allaɣ is testeqsay deg iman is anda yella tura d accu i ixeddem amek id as teḍra anda telliḍ ay arezqi 
tignawt teṣfa igenni yemqarnan s yetran tiziri am ass
ɛli yelli ṭṭaq n texxamt ines yessikkid ɣer igenni yettemlehwajen iḥetteb deg yetran ines yettfarriǧ di cbaḥ n wagguur n tziri
tafekka ines tbed ama usebdad wamma allaɣ yedda d yefrax wissen anda yunag
deg wagguur nni n tziri deg yessikkid yettban as d udem n jeǧǧiga 
uggin t a d ksent wallen is seg s
tuɣal as d tannummi ahlil fell as ula d netta yebleɛ deg ubellaɛ n tayri
tayri am wasif mi ara d yeḥmel kra d yufa deg webrid is ad t yeskerker bla lebɣi bla ma yeẓra tanilla ɣer a t yawi
ɛli ur ifaq ara d yiman is armi yuki d ufus n yemma as ɣef tayett ines mazal ur t gineḍ ara attan qrib d n ṣsbeḥ mačči armi a iḍ a i qqimeɣ armi d n ṣṣbeḥ d lkxir kan d acu k yuɣen
ur iyi yuɣ kra
allen is bbarrurcent seg imeṭṭawen
tessusem tessusem tuɣal tenn as
tayri am waḍu ur teẓriḍ melmi neɣ seg wansi ara d tettṣuḍu
timucuha ines xas ullamma tettban tazwara ines tagara wissen amek ara teffeɣ
waqila aḍu agi ihuza k
mačči kan d ahuzzu kan id iyi huz d a yewwi yi
waqila d ǧiǧǧi
d nettat mačči waqila
jeǧǧiga d taqcict tuḍrift tezyen ḥninet teɣra d turzint
d aya ka i teẓriḍ fell as
hedreɣ yid s mi akken tella tuḍen teḥka yi d marra tudert is
d acu ara d tiniḍ deg s
d array yelhan ahat ula d nettat d ayen ara t yesferḥen bab k d aɣenni
lliɣ ugadeɣ ur tqeblem ara kem d baba lamaɛna lamaɛna
lamɛna lamaɛna
kemmel awal ikd acu yellan
nettat ɣer lǧiha w ṣemmeḍ t am akken ur iyi tessin ara
amek amek ilemẓi k yecba ad tessimɣer iman is fell k d acu k ixuṣen ɛni ad taf yiwen ama kečč
zzin lqedd teɣriḍ d axeddami telliḍ kečč a mmi ulac taqcict ara k yeẓren ur k tettmenni ara d zwaǧ ines
ɛni tenniḍ as tugi
xaṭi mazal ur as nniɣ ara
ihi amek teẓriḍ d akken d taṣemmaṭ ɣer lǧha k
nniɣ am am akken ur iyi tessin ara tessen iyi kan deg lumur n umahil
teḥdeq tettqadar tgerrez lamɛna ur ṣṣawḍeɣ ara ad kecmeɣ ul is ul is tefka t i wateḍ xas tura ahat iɛedda useggas
d netta t id k d yennan ẓriɣ d akken tḥemmel it deg ul is ulac amekkan iwayeḍ
u yerna ma yehwa am ger as tamawt ad teẓreḍ
i wa gi tḥemmel ɛni yeǧǧa t neɣ yemmut neɣ yunag i wacu iyi d testeqsayeḍ akk anect a
tamsalt agi texḍa k tura d nekk ara d yelhun yid s
ad xedmeɣ akk zemreɣ akken adk sferḥeɣ
nettat btruḥ ad tgen ma d netta ikkemmel ɛawaz is ɣer tziri
arezqi yuɣal a anemhal amatu n tkebbanit i deg ixeddem
yenṭeq d meqran ɣer wemddakkel ines arezqi twalaḍ mi ara s yehwi i rebbi ad ibeddel tagnitt ɣef yiwen yeshel tuqna n tiṭ kulci ibeddel
tura hmed rebbi aqla k di rrezg ar yiri
rebbi si zik it ḥemdeɣ ma d arrezg inu neṭṭleɣ t yenṭel yid is yuɣal fell as wakal
ula d ul iw yedda
alarmi d ḍḥiɣ d amdan war ul
amdan wer ur ul yettidir ara yehwa ak kan tettnernuḍ leɛtab i terwiḥt ik
yugi leɛqel iw d wul iw ad ttun
kečč d wula agi inek kifkif iken
i wacu ixuṣ waya sin wagguren seg im tt tesneḍ yewwi k uḥemmal n leḥmala
mačči s wakud itt ktilin medden taẓẓayt n tayri
tzemmreḍ ad tesɛeddiḍ iseggasen d kran yiwen umdan ama d argaz ama d tameṭṭut
lamɛna d awezɣi ad temsefhamen tikwal s tmuɣli kan zemren ad msefhamen deg wass amezwaru i deg myussanen
amzun akken myussanen seg wacḥal aya
tesɛiḍ lḥeq yella waya
tayri am tɛeǧǧaǧt ur teẓriḍ melmi ara d tass
mi ara d tas tettas d bla menna bla ttiɛad bla cwer tikwa tettas d abrid abid tikwa tetteffeɣ i webrid
ihi nezmer a d nini d akken tayri tettlal d di tmuɣli tamezwarut
tzemreḍ ad as tefkeḍ anamek agi
am tuqsa usennan
ad teqqim akk anect a
ad teqqim ugar
xa ulamma temmut tin i tḥemleḍ
m temmut d zyada ara tzid
ar melmi zyada agi
alarma terniḍ ɣur s
syen kkin amek ik d tettban tudert
zegleɣ tt
acu ɣer teččiḍ aqrru inek si lxedma ihi acuɣer tjemmaḍ tadrimt ihi acuɣer tettcuḥuḍ ula ɣef yiman ik
akken ad ttuɣ
welleh ma fehmeɣ deg k acemma
ur iyi d tefhimeḍ ara acku ur tḥemleḍ ara
seg imi llan tqessiren ger asen attah tejba d fell asen yelli s n win uɣur ixeddem urezqi
azul fell awen ay icawraren terwa m abeḥri dagi
aqlaɣ nestaf i tqulhatin nejbed d akk tiqdimin
d baba iyi d yuznen ɣur k
ak yeqqar imensi inek ɣur neɣ hader ad teqqimeḍ ur d tettaseḍ ara
tawalḍ ay arezqi ɣer sekkura amek ik id tessikkid tban belli tɛceq deg k uyerna aqlak tettwaliḍ deg s ur tufiḍ itt ixuṣṣen
zzin leḥdaqa lekyas d acu itettraǧǧuḍ
neɣ armi yejbed i k id umdan seg umeẓẓuɣ
alḥif ik ma teqqimeḍ akka aṭas ara k iruḥen aṭas ara txeṣreḍ ma yella teqqimeḍ akka tettidireḍ s yesmektiyen n yezri
ad k iniɣ hudd sekra yellan d aqbur acku s iceqfan n weqbur i bennun medden amaynut
ur yelli wayen ara xesreɣ ayen ara xesreɣ xesreɣ t yakan
waqila d tidet ur tesɛiḍ ara ul a k qqareɣ taqcict teḥluli tekkuli fell k kečč ur d tiwiḍ lexbar
ur iyi d hedder ara akka baba as yexdem iyi lxir
ad neqqim kan di lxir ma nemsukkas d lxir nni ad yuɣal d ixmir
lxir ik yexdem tuklaleḍ ṭ
d kečči d kečči yessawḍen takebbanit ines ad timɣur ad taweḍ akk ɣer weswir agi i deg tella
alrmi tettwasen ula akkin i yil
nekk ur xdimeɣ acemma ala ayen yellan d lwajeb fell i
anef asent i tmeqlac agi
d acu id ugur ma yella tzewjeḍ d
sekkura ḥṣiɣ d akken bab as ur yettagi ara d afraḥ ara yefreḥ
d nekk ik d yennan d akken sekkura tḥemmel ik
d acu n leḥmala tessen sekkura mazal itt meẓẓiyet mazal itt d tagrudt
meẓẓiyet iseggasen meẓẓiyet teskecmiɛeḍ felli tesqeciɛeḍ ɣef yiman ik
ɛni tettuḍ ass mi tesneḍ jeǧǧiga ur tesɛi ara iseggasen
waqila ur tesɛiḍ ara cɣul waqila d nekk id cɣel ik
deg laɛnaya n wid ik d irebban anef iyi di cɣel iw
tura ad k anfeɣ lamaɛna a d uɣaleɣ ɣur k
tala n tudert tettfeggiḍ aman is tazzalen am yiḍ am was ur sinen asgenfu ur ssinen iḍes
tudart tettkemmil xas ulma tella tmettant
skud mazal ik tedreḍ lli ul ik i tudert lli as tawwurt ad yebbuḥru ad tawḍen iẓenẓaren n tafukt ar tyessehmun ara yeksen fell as tillas
ma yella telliḍ ul ik i tudert d tayri iwumi tegreḍ irebbi
tudert war tayri am tgella war tassent
tesneḍ akk anect a
nniɣ ak hader ad tettuḍ tudert tettkemmil ar tufat
meqran iruḥ yeqqim d urezqi weḥdes ileqqafen yeṭṭeggir iten deg igenni tuɣalenj d ɣer lqaɛa
yeɣreq deg yesmektiyen
yettmekti d tinna tinna yezzan ul is yettmekti d azmumeg ines yemmekta d tmuɣli n wallen is
yemmekta ten id akk armi d ɣllin deg wallen is ur yeḥtam yesfeḍ iten
ul is iteddem d deg ama win ara t yerren ɣer teqratt yesɛan tadimt
ar tura mazal ur yumin ara d akken temmut ur temmut ara mazal itt tedder akka i yeshetrif deg ul is ur d yewwi s lexbar
imi d yuɣal ɣer leɛqel is yuɣal daɣen yeqqar as xas ma ur nemlal ara di tuddart ad nemlil dihina ddaw wakal dinna ulac lmut ara yekken ger aneɣ dinna d tudert n lebda
azul a jeǧǧiga id as tenna yemma s n ɛli
azul a xalti
tekker msalament tefkayas d akersi qim artiḥ
limer ad tezreḍ acḥal iyi tessefraḥ tirza inem ɣer da yal mi d kecmeḍ fell i am waggur tettzeggireḍ ḍ tafat zdat m
akem iḥrez rebbi a yelli am yernu rebbi di ccan ula d nekk tiḥmileɣ a d aseɣ ɣur m akken akem ẓreɣ
iɣimi yid m ur tregguɣ ara
awal yid m am tamment
ass a usiɣ d akem nnaɣeɣ
ad iyi tennaɣeḍ yerna ulac imḥaddan
amek yefka am wul im wagguren aya ur d ḍalleḍ ɣur neɣ s axxam
ur sttafeɣ ara aɛegguɣ di lxedma a xalti ulac lweqt
ma yella n kra tḥlaǧeḍ aqli da a xalti
ur ḥemleɣ ara ad iy d tessiwleḍ a xalti
lliɣ tmenniɣ ad sɛuɣ taqcict ad iyi ssawalen a yemma rebbi ur yektib ara
ass mi kem id yessekcem ɛli ɣet uxxam imiren kan i tkecmeḍ ɣe wul iw
ḥulfaɣ am akken rebbi ur iyi bxil yefka yi d ayen akken zgiɣ ssutureɣ deg s yefka yi d taqcict tura deg leɛnaya inem ssawal iyi d yemma
nekk ad am ssawaleɣ yelli
ččuren t wallen d jeǧǧiga d imeṭṭawen tekker mḥebbacent ta teẓmeḍ tayeḍ ɣur s
s wesnexfet i d tenṭeq jeǧǧiga ula d nekk ur sɛiɣ ara yemma tura d kem id yemma am yeḥrez rebbi ayen ɛzizen fell am
jeǧǧiga thulfa s yiman is tezder di temda n leḥnana acku netta tettwaḥarrem si leḥnana n tyemmatt ur tesɛi ara tin i wumi ara tessiwel a yemma
am a rrezg im a ǧiǧǧi tura tesɛiḍ yemma m xas ulamma di tidet ulac tin izemren ad teččar amkan teǧǧa tyemmatt d ilem
teẓriḍ iswi n tirza inu
tenniḍ iyi d akkem nnaɣeɣ
awer awḍeɣ ma di nnuɣeɣ d lmalaykat ikem yecban
bɣiɣ akem steqsiɣ
d acu ara d tiḍ di ɛli
d aqcic n lɛali yewzen yerzen
yessen lḥeq is yessen lḥeq n medden ur tufiḍ i t ixuṣṣen
ad tqebleḍ zwaǧ yid s
ǧiǧǧi yeqqur wawal deg imi s
tkemmel as ula d leḥya
deg yiwet n tegnitt tuɣal tesqewqiw ur d sefray ara imeslayen ines
d acu ad am imiɣ welleh ur ẓriɣ ihi lmaɛna ines tuggiḍ
macči d ayagi d qesdeɣ lamaɛna
lamaɛna xir d acu aha sefru d awal im kfu t id
ihi ala tidet ara m d iniɣ ini d ini d
ul iw fkiɣ t iwumi t tefkiṭ
tekker ǧǧǧi tules as d tamachutt ines ger as d urezqi si tazwara ines armi d tufa iman is di sbiṭar
yemm a s n ɛli tefka as tameẓẓuɣt
tesla as armi ula d nettat tuɣal tettru seg waken tt tɣaḍ ǧiǧǧi i tura akka ara teqqimeḍ di lehzen n yall ass
mazal ur tekfi ara ddunit a tudert tettkemmil a yelli ddunit ur tekfi tudert tettkemmil ɣef imawlan is wamma nekk arriɣ fell s timedlin seg was mi zegleɣ tiɛad inu
a yelli ur am ilaq ara ad terreḍ tudert inem di leḥzen ur am ilaq ara ad tidireḍ s wayen ifaten
izri inem ur ilaq ara ad teǧǧeḍ a d yezger ɣer yimal inem ilaq am ad tettuḍ ayen iɛeddan
ur cukkeɣ ara ad izemireɣ ɛerḍeɣ lamaɛna ufiɣ d iman iw ur zmireɣ ara
ur seḍlam ara iman im ur ttlummu ara iman im imi ula d lmektub yettkemmil ḥala ayen im iketben ara teččeḍ
u yerna anda wi ẓran ahat si leṣlaḥ tikwa ad tḥemleḍ taɣawasa nettat ad ttili di ṭṭar im tikwal ad tkerheḍ taɣawsa netta tella di leṣlaḥ im
yella kra n leṣlaḥ di twaɣit
tamachutt n tayri nwen yeḥkem fell as lmektub s facal
acuɣer ur tettɛawadeḍ ara tirmit tis snat ur ɣelleq ara ɣef yiman im ur ttarra ara temẓi im ɣer lḥebs mazal ikem meẓẓiyeḍ a yelli ar melmi ara ifak fell am leḥzen agi
ad yeɛyu ad ifarreǧ rebbi
kulci yezmer ad yeḍru ula d aweɣi yezmer ad yili
ɣer rebbi kulci yeshel lamaɛna ilaq ad teḥṣuḍ ur yelli lwezɣi d tillawt i d yetthettimen iman is di ya tikelt
tesɛiḍ lḥeq
mazal ur iy d terriḍ ara ɣef usteqsi inu
tewhem amek ara s d terri usteqsi ines ur ẓriɣ sani ara ad iy tessiweḍ tmacahutt agi inu
surfi deg leɛnaya inem welleh ma ẓriɣ
ut thar ara a yelli xemmem s leɛqel im
u yerna am arrezg im ɛli iḥemmel ikem
nekk d baba as nettmenni d akken ad tqebleḍ d akken ad tiliḍ d tislit nneɣ
lferḥ nneɣ d ameqran mi ara nwali mmi t nneɣ yezweǧ d tin iḥemmel
skud mazal aɣ nedder ad neḥder i tmeɣra ines
xemmem mliḥ acukan issin d acu ara textireḍ ḥṣu kan d akken arezqi d izri ma d ɛli d imal
imi tekkar a d teffeɣ ɛawdent msalament imir tefki tt id tewwurt ɣer berra
ǧiǧǧi thar amek ara texdem i yiman is
ad tesmeḥ deg urezqi ad textir zwaǧ d ɛli
acku twacult ines texdem as aṭas n lxir tufa ɣur sen ayen itt ixuṣṣen leḥnana rrezg talwi
fkan as lxedama axxam
amek ara tagi zwaǧǧ d ɛli amek daɣen ara tesmeḥ di tayri ines tamezwarut amek ara tettu arezqi
akken texdem tɛewweq tenta tagus deg wul is
yers d urezqi si tkarust ines imi d yewweḍ zdat tewwurt n uxxam umɛallem ines
yerfd allen is ɣer ṭṭaq iwala sekkura tettfarriǧ d ɣur s twala t id kan truḥ d ad as d teldi tawwurt
yekkcem s axxam netta tesseḍfat as tamuɣli tettfaras it xarṣum s wallen
d tidet sekkura d tasekkur di thuska d aggur i yettfeǧǧiǧ wudem is d timsetḥit tesdaray udem is yal mi ara d temlil d urezqi
amek armi arezqi ur d yerri ara s lexbar s wayen tekseb sekkura ama di thuska ama d i ttrebga
waqlila d tidet am akken id as yenna umeddakel is muqran ur yesɛi ara ul seg wass mi t yefka d tunṭlict i jeǧǧiga
ṣṣut n sekkura mi d as tenna ansuf yis k ay arezqi am win ara t id yesduqsen seg iḍeṣ yuɣal d ɣer umaḍal n tillawt
yeɛreḍ ad as yezmumeg s udem is lamaɛna ur yessaweḍ ara acku udem is iɛuhed azmumeg seg wass mi s truḥ ǧiǧǧi
seg wass n ur yezmumeg
sekkura tezmumeg as dtenna as
ansuf yis k aqla k nawleɣ d imensi amm akken it yebɣa lxaṭer ik
arezqi yewwet aqarru ines di lqaɛa iɛedda iruḥ amzun akken
sekkura ulac itt neɣ ur as yerri ara ccan
tedda yid s armi d taxxamt inebgawen
baba atan yeccucuf yemma hatt di texxamt usewwi qim reyyeḥ
tekker sekkura tessaɣ rradyu di rradyu agi tɛedda d yiwet n tezlit yeqqar as ucennay nni deg s nekk d awlawi i ddreɣ aḥbib ula d aḥbib ctaqeɣ t acemma ur teksibeɣ d ayla lamaɛna ḥelmleɣ kem lamaɛna ḥemleɣ kem ur tufiḍ d acu sɛiɣ d ayla akken ad am tefkeɣ akken ad am tefkeɣ lamaɛna ḥemleɣ kem lamaɛna ḥemleɣ kem sɛiɣ kan inan iw d aya kan i yesɛiɣ lamaɛna ḥemleɣ kem lamaɛna ḥemleɣ kem
ɣer imeslayen agi n tezlit agi tewwet znezla deg tfekka urezqi
yemmekta d umeɣbun n rebbi yuɣal as lmus ɣer lǧerḥ lǧerḥ n id as d yeǧǧa beṭṭu d jeǧǧiga ad s tiniḍ win ixedmen tamedyezt n tezlit agi yexdem itt ilmend n urezqi
d tidet ur tufiḍ d acu yekseb asmi yemyussan yid s ur tufiḍ d acu ara s yefk lamaɛna iḥemmel itt
leɛqel is iruḥ isewweq wissen sani
yekcem di tirga n uzal qayli
dɣa tejbed it d sekkura seg targit ines
rezqi wa ay arezqi teɛjeb ik tezlit agi
nezzeh
atah yekcem d umɛallem is
azul ay arezqi ansuf yis k ɣer uxxam nneɣ
yekker d msalemen tanemmirt ɣef tinnubga agi ɣer imensi
sderwec ay arezqi sderwec ɛni d aberrani i telliḍ stezmert ik lecɣal tedduna kken yewlem lamaɛna mazal xxuṣen aɣ ixeddamen
lexṣaṣ n ixeddamen d ttbut d akken takebbanit nneɣ simal tettimɣur si mal tettnerni ayagi tajmilt ad tuɣal ikečč
seg wass mi telliḍ ɣef uqarru ines
nekk xedmeɣ kan ayen yellan fell i
d lxedma w kan i xedmeɣ
limer yal yiwen lixeddem axeddim is am akka txeddmeḍ ṭ yili tamurt ad terfed iman is ad taweḍ taqacuct
ɣef wanect a takebbanit nneɣ tuɣal d nettat id takebbanit tameqran di tmurt deg weḥric n tmarrit seg was mi telliɣ ɣef uqarru ines
aya a
sekkura ruḥ ad tɛiwneḍ yemma m ɛiwen itt id deg imensi ahat
arezqi yelluẓ
ma yella d awal ur yettfat ara
tekker truḥ ɣer texxamt usewwi
akken ad tɛawen yemma s
nutni qqimen tmeslayen ger asen ɣef uzekka n tkebbanit ines
lamaɛna arezqi yettɣas yettruḥu lahus laxbar
amzun akken mačči dinna i yella
anda tsewqeḍ ay arezqi
ur tufiḍ sani aqlih da
hedreɣ aken ur iyi d terriḍ ara
ddiɣ d yesmektiyen
mazal ik d yesmektiyen iqburen
mazal ɛreḍ ahat ad tettuḍ ɛarḍeɣ ur zmireɣ ara
xas akka temmut
xas temmut mazal itt tedder deg wul iw
ihi akka ara teqqimeḍ di leḥzen n yal ass
ilaq ad tqebleḍ ayen ik d yefka rebbi
mreḥba s wayen d yefka
llah ɣaleb mačči d lebɣiwḥemleɣ tt
teẓriḍ ay arezqi ḥemleɣ d amyag yeftin deg yezri
izri d ayen ɛeddan ifut ayen ifuten yemmut
ayagi d awezɣi
di tudert ulac awezɣi
ǧiǧǧi si mal yettiɣzif fell as yiḍ
ma ṭsen waman d yesɣaren nettat ur tgin ara
tettxemmi amek ara tefru tamsallt n zwaǧ ines d ɛli
teḥṣa d akken d aqcic n lɛali d argaz yifen irgazen lamaɛna ur tezmir ara ad tḥemmel am akken i tḥemmel arezqi
tawacult ines xedmen as lxir d ameqran mačči d avyen ara tenker
tura amek amek ara tqabel s wacu n wudem ara tent mmager
amek ara d yeffeɣ seg iles ines wawalxaṭi
awal
xaṭi a d yesseɣli leḥzen d ameqran deg uxxam n ɛli xas ulamma nutni fkan as lxir d ameqran
lamaɛna imi ɣef wudem
urezqi tezmer ad tesmeḥ yak di lerbayeḥ yellan di ddunit
acku ɣer s nettat tettidir kan i urezqi d netta id asirem ines
tettmenni lemmer ahat ad t id temlil kra n yiwen wass ad as d tales timenṭal itt yeǧǧan ad tezgel ttiɛad ines
deg wallaɣ ines ttuɣalent d tugniwen n wayen tesɛedda d urezqi
tuɣal testeqsay deg iman is
anda yella tura amek id as teḍra d acu i ixeddem yettu yi
yezweǧ neɣ mazal
tufa d imanis testhetrif tettreǧriǧ kan s yisem n urezqi
arezqi imi t d yiweḍ s axxam deg iḍ yugi ad id yas yiḍeṣ
yemmekta d adiwenni nni yellan ger as d umɛellem is waqila d tidet yesɛa lḥeqq ɣer twaɣit i tedduɣ
tedduɣ ad sruḥeɣ ayagi d yegran deg tudert inu
inek i iqeblen ad idireɣ s wayen ifaten d acu d rebḥeɣ si leḥzen agi d seɣliɣ fell i acuɣer ara yidireɣ deg yezri acuɣer ara qebleɣ i wayen ifaten a d yezger ɣer yimal
arezqi yeḥṣa d akken d akken i teddu ad as yefk yelli s
yeḥṣa daɣen sekkura d tidet tḥemmel it
netta iḥulfan ines ɣer sekkura d iḥulfan n tegmatt d iḥulfan n timidi
yexdem leḥsab ines d akken limmer ad yezweǧ d sekkura ilaqas ad yettu qbel jeǧǧiga
tatut n ǧiǧǧi d awezɣi
ǧiǧǧi d tajeǧǧigt i d yemɣin deg tebḥirt n ul n qaqi ur tɛeṭṭel ara kan tuɣal sellaw t tesseɣli ifarra is temmut qbel ad tt id tessaweḍ tafsut
d tigi id tid yuran msebḍan ass n ttiɛad n temlilit nsen ttiɛad n temlilit yuɣal d ttiɛad n beṭṭu
yeqqim yettmeslay d yiman is lmer mačči d tawaɣit d yeḍran wissen ma d tas ɣet ttiɛad neɣ xaṭi tiririt ɣef westeqsi agi yeḥṣa d akken ur as d yettaf ara tiririt lamɛna deg ul is yeḥṣa d akken tḥemmel it ulac din ccek
amɛellem is daɣen ur yeṭṭiṣ ara kulci ɣef tiṭ is yeḥṣa d akken tḥemmel it sekkura
tezder di leḥmala ines yeḥṣa d akken
arezqi yefka ul is mazal iḥemmel tin yemmuten yezmer dɣa ad yettu yeḥṣa daɣen yelli s ur tettidir ara di rrezg ma yella tezweǧ d urgaz iḥemlen tayeḍ
yeḥṣa d akken lsas n zwaǧ d tayrid leḥmala
yemma s n ɛli ulad nettat tettxemmim am umɛellem n urezqi
imi tt id yesteqsa urgaz is teɛreḍ ad tesfehm it d acu im d tenna
mazal
acuɣer mazal ilaq a d terr s lejwab d umatu
ur tḥar at lewseɛ werǧin nnuɣen ad nefk cwiṭ n wakud ad txemmem slɣerḍ is
meskint mazal semḍet tyita
yewɛer akken ad tettu
tura qrib sin iseggasen mazal ur tettu
timsall am tigi ḥala win yewten d win yettewten i yeẓran
limer d i taqcict i lliɣ yili s ccuq s lferḥ a ara qebleɣ ɛli d argaz inu
deg waya tesɛiḍ lḥeq lamaɛna imi sɛiɣ lḥeq iwacu anect a uraǧu
ulac uɣilif ad nernu a nerǧǧu ciṭṭuḥ
xaṭi nekk bɣiɣ s uzekka a d terr s lexbar
azekka ilukan ad tagi
ma tugi aṭas ara s iruḥen
ɛni ad tt teḥebseḍ si lxedma ixemmem ciṭṭuḥ yuɣal am win ara yuɣalen di rray is
tamsalt n lxedma weḥdes tamsalht n jwaj weḥdes
ad teqqim kan deg wemkan is
am yiḍelli am wass a
mazal teḥwaǧ is tkebbanit nneɣ
d ayagi i yugadeɣ nekk
arezqi sekra yekka yiḍ ur ten yeqqin xas ulamma yeɛya si lxedma
azekka yina ṣbeḥ arezqi ur yeẓri ara amek i d yufa iman is i tezzi itenneḍ deg wemkan anda yettemlili netta d jeǧǧiga amkan n ttiɛad nsen
ahat yejjem amekkan nni
acuɣer d yusa ɣerda
d acu t id yewwin ɣer da ahat yusa d ad as yeḥku i wemkanagi ayen id as yeḍran
yal tiɣmert yal tardast deg wemkan agi tesmektay it id ttiɛad ines amezwaru s tayri ines tamezwarut
amekkan agi n ttiɛad ur ibeddel ara d win n zik d win n tura
acukan ula d netta yettban d fell as leḥzen yeḥzen am akken yeḥzen urezqi amzun
jeǧǧiga
tesmektay it id akken s yiwen uɛekkaz i ttewten
zzik nni yella yettas d akken ad yemlil d tmaɛzuzt is
akken ad yemlil d teḥbibt nwul is
ma d tura yusa d akken ad yenṭṭel ismektiyen ines ismektiyen it yerran yettidir kan i wayen yezrin
tura kulci ibeddel ula d netta ibeddel iwala iman is ṣṣebḥa ɣer lemri imi yessared udem is
ur yeɛqil ara iman is yeqqar as ilemri wagi mačči d nekkini
ula d wid nni t ikerhen zzik nni tura ḥunfen d ɣur s
ula d ɛemm is nni it itelḥen seg uxxam tura yemḥaḥed d ɣur s i ixeddem ṭṭmeɛ yessuter deg as ad as yeg amḍiq n umahil i mmi s nni d ḍerqen si llakul di tkebbanit iɣef yella d amenhal
arezqi d bab n lxir yal win it id iqesden iqeṭṭu as d taɣawsa yeḥwaǧ
medden twalin t d akken yezder di rrezg neɣ am akken qqaren di rbeḥ ar yiri
lamaɛna di tidet a rebbi tɛelmeḍ
ur yeqriḥ ḥedd usennan ala wi n yeddan ḥafi
ibed yessikkid ɣer temrirt yellan deg ufus is yufa tt tiweḍ d zik nni di lawan agi i yettmlili netta d jeǧǧiga llan temlilin ɣef 
ǧiǧǧi dayen tefra tt d array is ur tqebbel ara jwaj d ɛli akken yebɣu yili lḥal akken yebɣu yesqam as d
acku deg ixemmimen ines ur tuyis ara tumen d akken kra n wass ad temlil d urezqi
arezqi ibedd anda yuɣ tannummi yettraǧu tt yessikkid deg yemsebriden mazal ur yumin ara yeqqar as amer ahat a d iwali udem is ger teḥdayin d yettɛeddin
dayen tura tiweḍ d yekker ad iruḥ ad yeǧǧ amkan n ttiɛad
ad as tiniḍ d dkkir i yellan deg wumkan nni arezqi d uzzal yegguma ad iherrek d uzzal i jebbed dkkir yesmeɣnunes kra n tedqiqin dayen yefcel yuyes tura tiweḍ d yerfed allen is mlalent d d wudem n jeǧǧiga
iḥulfa tezlez fell as ddunit yewwet lebraq di tefekka ines ul is yenṭṭeg d si daxel n teffekka ines am uɛeddam ɣer temda
arezqi ibedd deg wumkan is am usebdad yekkaw ur yezmir ad iger ashurif
arezqi 
ǧiǧǧi
tlemmast myezmaḍen
wa yettazal ɣer wa mlalen di myeḥmaẓen ul nsen yeččur d tujma d tayri
uɣalen wa iṣeffeḍ imeṭṭawen is i wayeḍ
ur uminen ara ma d targit neɣ di tilawt i deg illan
yessemlal iten lmektub i lebada
anda akken iten yebḍa