Turarin n temẓi-nneɣ 

 
 
 

Turarin n temẓi-nneɣ 

Tasuqelt ɣer tmaziɣt sɣur :  

 
 

«Turart d tudert.» 


«Mi ara yekkes ubalmud iselsa-s, 
ɣellint-d tdubbilin.» 


«Turarin d tinagitin n tezmert tameqqran n yigurdan ama d ayen 
yerzan tamuɣli-nsen tamadwant neɣ tibbuɣert n usugen-nsen. 
Tturaren s wulac. » 


«Menwala seg yimzenzen n turarin ad awen-t-id-yini :  
Mačči d ayen iweɛren akken ad nessedhu agrud…» 
 
 
 

I Nazila, tin akken ibedden s idis-iw werǧin tefcel, 
I yessi Amina, Yasmin 
akked jedd-nsent 
akked jidda-nsent 

 
 
Tazwert   

 
Tazmilt n umeskar  
 

Anekcum 
 

Agbur 
 

Ixf Iu 

Temẓi-w ? Tecbeḥ, sɛeddaɣ-tt deg llferḥ   
 


 

 

 

Aẓeffun, akal n lejdud-iw  
 

 
 

« taɛecciwt » akked «Duda Baba Ɛli» 
 

«Neǧma» tettak-as « Cbaḥa » i teqṣebt 
 

Takeṛṛust n trulmatin, ababat n Skate-board   
 

Iɣes n umecmac, tidubbilin n urelluc akked tid n wuzzal  

 

 

 

 

 

 

 

 

 
 
 
 

 
 
 
 
 

 

 

 

 

 

 
Tuzzya ɣef umaḍal s miyya tewlifin 
 

Alqafen s yiɣsan 
 



Tamacahut n Hula hup  
 

Tabernint neɣ aẓerbuḍ 
 

Taḥeǧǧant 
 

 

 

Asayes azzayri   
 

 

 

 

 

Turart n tbuqalt «Buqala» : LLlfal 
 

Wid ineṭḍen ɣer Dduminu 
 
 
 

 
 
 
 
 

Tazwert 

«Talwit n wallaɣ», anamek-is da, d liḥala-nni n temẓi i 
neder  zik-nni,  ur  neclig  seg  wuguren  n  tudert.  Maca,  mi 
ara  ak-d-yessuter  umeddakel  ad  as-taruḍ  tazwert  i  udlis-
is, talwit-nni tettemlelli. Amzun akken d « alaɣmu-nni » n 
temsirt  i  d-yettilin  daxel  n  tneɣrit,  neɣ  yif  ad  nini…  d 
«akayad» d-yettak uselmad akken ad as-d-naf tifrat. Sakin 
ad as-t-nerr deg wakud-nni i wumi, netta s timmad-is, iga-
as  tilisa.  Ugar  n  waya,  ad  as-dduɣ  deg  lebɣi  ilmend  n 
tdukli i aɣ-icerken, mačči ɣef laǧal n talast i as-d-ḥudden i 
wakud n tezwert-a. 

Yezmer ad yili  d ta i d… « tabzert » ara  nxelleṣ akken 
ad naweḍ ɣer « telwit n wallaɣ », tiwḍin ɣer-s s tguni ɣef 
usummet d ayen i tt-ireggin ugar. Ssebba-s d akukru, ihi, s 
wallaɣ yettlen deg tebɣest i yessefk ad nqabel uguren n… 
« tferkit1 tamellalt » yerna ad nheyyi iman-nneɣ s aɛezzer, 
ad  d-nawi…  «  Tafat  s  wudem  ».  Temlel  n  tafat-nni  am 
temlel  zeddigen  yettfeǧǧiǧen  n  temdint  akked  tin  n 
«uḥayek n tlemẓit » n « yelli-s n Lezzayer tamaneɣt». 

Ihi,  i wid  i d-yecfan i «  lakul »  n temẓi-nneɣ, « tiferkit 
tamellalt  »,  tettili  daɣen  d  ssebba  n  tuggdi-nneɣ  i  aɣ-
yessawaḍen  ɣer  trewla  seg  uɣerbaz  am  wakken  i  tt-
xeddmen  tikkwal  yimeddukal-nneɣ.  Maca  amek  ara 
ṣebreɣ  i  umeddakel,  i  umeskar  i  yi-d-yerran  iles-nni  n 
umedyaz  asmi  d-yeɣli  fell-i  s  tuttriwin  ɣef  «  villa  du 

                                                

 
 
- 13 - 

  (tadwarit  m  lqern)  akked  Bab-Jdid  (Tawwurt 
Tamaynut), d taṣekka n umasdag Leon Claro neɣ ɣef «daṛ 
Dday» (axxam n Dday) iɣef yura aṭas n tirawin s yisem n 
Nazim Ǧebaḥi ? Tikkelt-a yuɣal-d umeskar ɣer «yiɣladen» 
yemmikcamen wa deg wa n « Teqṣebt-nneɣ », s udlis-a i 
teṭṭfem  gar  yifassen-nwen :  Turarin  n  temẓi-nneɣ.  Nezmer 
ad  nini,  adlis-a  d  asefru  aɣezzfan  n  tayri  n  umdan  ɣef 
temdint-is.  Tidet-is,  tamdint-a  d  taddart  tameqqrant  ideg 
nesteɛfuy. Ɣef « tkeṛṛust n rrulma » iɣer d-yenced umeskar 
imeɣriyen-is  akken  ad  merrḥen  deg  ubrid  yeččuren,  seg 
yixf  ɣer  wayeḍ,  d  turarin  i  yekkin  deg  usaki  n  waṭas  n 
tsutwin,  sɛant  zzher,  drent  deg  tallit  iɣef  iḥureb  Rebbi. 
Akka,  simmal  ttɛeddin  yisebtar  n  udlis-a,  imeɣri-nsent, 
dindin  war  axemmem,  ad  d-yuɣal  beɣɣu-nni-ines  akken 
ad yurar s « ddinwayu », s tdubbilin, s yiɣsan akked waṭas 
n turarin i wumi yekkes aɣebbar umeskar i ucṛah n yiman 
n ugrud i mazal yella deg-neɣ. 

I  wakken  ad  yessiweḍ,  yedhen  umeskar  awalen-is  s 
yiḥulfan-is  yerna  yeḍla-asen  ahdum  n  tewlifin1  tucbiḥin 
akken  ad  as-d-yales  i  tallit-nni  n  zik.  Yeshel  i  wakken  ad 
tamneḍ,  sebter  kan  isebtar  n  udlis-a  akken  ad  ters  fell-ak 
ṛṛeḥma, sakin ad teǧǧ dindin amḍiq i tujjma. 
 
 


Turarin n temẓi-nneɣ am uɣemmez iwellhen ɣer lemri 
n umezruy n temẓi-nneɣ akken ad t-nwali s telqey, ad as-
nani. D ayen isehlen ad nali tiseddarin-is sakin ad nǧelleb 
s amaḍal n tmucuha n temẓi. D tardast kan i yellan neɣ yif 
ad nini d taɣuri n yixf seg udlis-a iɛum-aɣ akken ad nuɣal 
dindin ɣer temẓi. 



Ihi,  ad  nheggi  kan  iselsa  n  yimeqqranen  akken  ad  nels  wid  n  yigerdan  sakin  ad 
netturar alamma iruḥ deg-neɣ nnefs ; akka yal yiwen deg-
neɣ  ad  yuɣal  s  amḍiq  n  ccuq-nni  i  as-iṛuḥen  deg  umaḍal 
igerzen n temẓi. 
  Deg  liḥala-ya,  ayen  i  aɣ-iceɣben  d  asemɣeṛ  ugar  n 
beḍḍu  yellan  gar-aɣ  akked  tallit-nni  n  targit.  Yessefk  ad 
nsers  ameccaq  gar  temẓi  ur  nesɛa  aḥebber  akked  tilawt1 
taweɛrant n umaḍal n yimeqqranen. 
  Adlis-a  teṭṭfem  ger  ifassen-nwen,  mi  ara  t-teɣṛem, 
awalen-is  imezwura  d  iẓidanen  am  tament,  ad  asen-
tḥulfum  d  ileggaɣen,  d  ileqqaqen.  D  tidet,  mačči  d  ayen 
isehlen  tasmuli2  n  udlis  neɣ  tiddin  deg  lebɣi  uḥettet3 
umeskar  akken  ad  as-aruɣ  aḍris-a  i  tṣekka4-s  taseklant. 
Maca  beddleɣ  ṛṛay  ɣef  zik  lḥal,  mi  ɣṛiɣ  arusfus5-nni  n 
umeskar,  din  din  ilul-d  deg-i  beɣɣu  akken  ad  uɣaleɣ  d 
tazla  ɣer  tallit-nni  n  temẓi  sakin  ad  nnḍeɣ  iman-iw  deg 
wusu  n lɛec-iw leggaɣen anda ǧǧiɣ turarin-iw n temẓi. D 
tidet,    sdat  unekcum  s  amaḍal  ucbiḥ  n  temẓi,  yezwar 
yeṭṭef-iyi umeskar afus yewwi-iyi yid-s tardast tardast ɣer 
Lezzayer  tamaneɣt,  Wehṛan  akked  Qṣenṭina  n  zik-nni 
anda yecbeḥ umerreḥ ddaw ufeǧǧeǧ  igalisen6 yettwasnen 
n tzeɣwa n Ssinima.  
  Akka  ihi,  deg  usebṛeq  n  teftilin  n  Lezzayer  yedren, 
tefka-iyi  yakan  teswiɛt  ad  gziɣ  azal  n  usentel7  akked 
cbaḥa-s  deg  tufɣiwin  tidelsanin  iɣeṛ  iyi-yewwi  umeskar, 
deg  yiwet  n  teɣmeṛt  i  umi  isemma  «Tamdanit8»,  yettaru 
deg-s 
imagrad-is  deg  tesɣunt-nneɣ  Asaru-Cinéma  n 
Tfaska  tadelsant  taɣelnawt  yal  aseggas  n  usaru  Amazigh 
(FCNAFA).  D  tamdanit ?  Ahat  yella  cwiṭ !  Maca,  azal  n 
wayen  izemren  ad  yesṭeɣṭeɣ  beɣɣu  n  yimeɣriyen  akken 
ad  gzin  s  tkuṭṭift1  n  leḥzen  akked  cwiṭ  n  ccek  n  nndama 
ɣef  wayen  yezrin  melmi  kan.  Nezmer  ad  nini  belli 
yewweḍ  umeskar  lebɣi-s.  Ttbut  n  waya  d  tukin  yuki 
udabu  i  aɣ-yessawḍen  ɣer  tleslalit  n  tudert  tadelsant 
tamerkantit i teklal tmurt n Lezzayer. 
 
Ihi,  seg  wayen  d-nezwer  nenna-t,  nekk  s  timmad-iw 
ddiɣ  akked  tikli  leggaɣen  i  d-yewwi  umeskar  yerran 
aɣbel-is  amezwaru  d  amṣaleḥ  akken  yebɣu  yili  uzal-is 
akked cbaḥa n talsawit, n lemḥanna n umaḍal n temẓi. 
 
 

Tazmilt n umeskar 

 
 
  D azref-iw ma ǧǧiɣ i yiman-iw kan «asaru-a» yeččuṛen 
d  tiwlifin  tucbiḥin,  tin  twalaḍ  ad  k-tessettu  deg  tiyaḍ ? 
Ala !  Maca,  seg  yiwet  n  tama,  am  zun  akken  ara 
« yesleɣẓem1 »  umdan  lwaǧeb-nni  n  cfaya,  ur  nettnuz  ur 
nrehhen,  akken  ad  necnu  i  yigurdan-nneɣ  tamacahut  n 
Lezzayer tamaneɣt n zik-nni. Rnu daɣen, berru i lwaǧeb n 
cfaya,  d  « tukksa »  ara  nekkes  daɣen 
i  yilmeẓyen 
« aǧelleb » si lfeṛḥ n  unekcum deg wul  n  uceṛcuṛ  n cfaya, 
ideg sser n ufeǧǧeǧ n waman n uceṛcuṛ ikeffu aɣlay-is deg 
tnifift  n  leḥzen ?  Leḥzen !  Nebra-d  i  wawal  s  uɛemmed ! 
Acu  i  d-nniɣ ?  S  lebɣi-iw  i  d-nniɣ,  akken  ad  nezgel  seg 
tura  anekcum  s  abrid  ukmic  icudden,  ttinin-ak,  d  adeg 
anda « Massa » Tamdanit teggan kan s yiwet n tiṭ. D iswi 
uffir ?  « Massa »  Tamdanit  attan  tettɛassa  amek  ara  terwi 
cfayat-iw akked taffa-nni n leḥged, n reffu i teffer ddaw n 
uɣummu n tnemgalit2 d-ilulen deg unebdu 1962.  
  Ala !  Nenna-d  nekk  cfawat-iw  ur  d-gerrint  ara  ɣef 
yiran  n wasif  n « la Sein »  n Paris, tagzirt  n  Fransa akked 
Navarre  ideg ɣilen « ḥala din » i  d-nnan,  yella wul akked 
tayri  n  dir  yemɣin  ɣef  tfekkiwin  n  watmaten-iw  iɣerqen 
deg  yiḍ  aberkan  n  17  tuber  1961.  Akka  ihi,  ad  qqimeɣ  d 
aɛeẓẓug  ur  nsel i tuɣac  n cwaṭen, ad wexreɣ seg « tfexxet 
n lemri » ugadeɣ ad iyi-taker cfawat-iw, am wasmi kksen 
s  yiɣil  i  lejdud-iw  akal-nsen,  s  yisem  n  tisin-nsen  war 

akked 

Yessefk ancad.  Ihi,  i  tikkelt  nniḍen  ala !  Cfawat-iw  ur  ttaɣent 
tebrek  n  tizzelgi  n  yeɣladen3  am  wugur  iqeḍɛen.  Akin 
tenɣer-d  tafat  s  temlel  n  yiɣed  n  yiwet  n  terbat  n 
yimakuren 
ad 
nemsefham,  akken  ur  tettili  tucḍa,  adlis-iw  mačči  d  lɛec 
leggaɣen  i  ssarmen  « yemɣaren-nni »  imecraren,  mi  d-
yewweḍ  wakud  n  «tissit» ɣur  « Gisèle  la  Tonnelle »  n 
Susṭaṛa, swan deg lkas n lexbet neɣ tabyirt n dṛakula armi 
uɣalen  d  aɣunfu.  Ala,  cfawat  n  temẓi-w,  tid  n  wussan 
iɛeddan,  melmi  kan,  ad  tent-ǧǧeɣ  i  beɣɣu-inu  alqayan 
akken ad ssunɣeɣ acmumeḥ ɣef wudmawen ineglusen1 n 
yigurdan-nneɣ. Acḥal i ḥareɣ akken ad awen-d-cnuɣ ayen 
akk 
jidd-a  taḥnint  Kelttuma,  n 
Weṛdiyya yemma akked jedd-i Muḥend Ameqran.  
 

Maca d acu i zemreɣ, s tidet-ik, ad slemdeɣ i yimenza-
nneɣ  akked  wid  n  yimira  nekk  yellan  d  cwiṭ  iniɣem  deg 
yiciwi  n  jidd-as ?  D  ulac !  Ala  beɣɣu-nni  irekmen  deg-i 
akken,  ula  d nitni, ad ɣṛen adlis-a i yigurdan-nsen. Akka, 
ma  yebɣa  Yakuc2,  wid  n  yimira  ad  inin,  yiwen  wass,  i 
yigurdan-nsen : « D ta i d Lezzayer ! D tidet, deg wakud-
nni, imdanen  n tallit-nni  ur sɛan  iqiḥ, maca beḍḍun  bḍan 
kullec ! » Fkiɣ-awen awal, d awal n umaru. 
 
 
Yessi Amina akked Yasmin dessent-iyi-d s udem-iw mi 
ara  d-bedreɣ  turart  n  temẓi-w.  Akka  i  yella  lḥal,  abdar  n 
turart  n  « walqafen  n  yiɣsan »  neɣ  n  « tdubbilin »  iɛum-
asent  akken  ad  gguffant  d  taḍsa.  S  yimeslayen  nniḍen, 
aqesser ɣef turarin-nneɣ n temẓi, tagdazalt1-is d asuneɣ n 
« tɣawsa ara d-inebcen » taḍsa-nni  ur  nesɛi taggara ! Imir 
kan  ad  tqelleɛ  taḍsa  annect  ilatt  yeklalen  ad  teddu  deg 
tesgilt2 n tliẓri3, ilmend n ubdar kan ara d-nebder asarsu n 
ugellil neɣ tibernint yellan zik-nni slubunt-aɣ seg lferḥ. D 
tidet,  turarin  n  temẓi  ur  cbiḥent  ara  ma  yella  nsers-itent 
sdat  n tid  xeddmen tura, maca aya,  yezmer  dɣa ad  yili d 
ssebba  akken  ad  nerr  ar  tama  akk  i  aɣ-d-wwint  n  wayen 
yelhan ? Ihi, ad d-ddmeɣ taylut ideg « frent » turarin-iw n 
temẓi,  yuli-tent  uɣebbar  akken  ad  uɣaleɣ  ɣer  temẓi-w. 
Iban  yeǧǧa-ten  wakud  maca  zemrent  ad  ṣelḥent.  Ɣef 
 
waya  i  bɣiɣ  ad  d-rreɣ  tudert  i  turarin  n  temẓi-nneɣ  i 
yeḥwaǧen  afus  n  unaẓur.  Ad  as-tiniḍ  d  avilu,  yetteddu  i 
yiman-is, aya mačči d ayen ttettun medden.  Ihi ad  nfares 
tagnit-a akken ad asen-nezwi aɣebbar n tewser i turarin n 
temẓi-nneɣ. Dɣa din, ad as-d-alsen i tlalit, ma yella qeblen 
wid  n  zik-nni  iḥemmlen  turarin-a,  ad  nurar  turart  n 
« walqafen  n  yiɣsan »  akked  « tdubbilin »  deg  cwiṭ 
imeḍqan  i  d-yeggran  n  tizzegzewt-nni  tečča  texmirt  n 
tnezduɣin,  anda  ulac  ula  d  tardast  n  wakal  ideg  nezmer 
ad  neɣz  axjiḍ  akken  ad  « kecment »  ɣer-s  tdubbilin-nneɣ. 
D  tisselbi,  liḥala  tesseḍṣay  mi  ara  twaliḍ  tarbaɛt  n 
yimariren  iqburen  yedhan  ferḥen,  ɣas  akken  d  iwessaren 
akk,  maca  ttaɛraḍen  ad  d-ssakin  tannumi-nni  n  wurar 
akked  uǧelleb  i  ten-yeǧǧan.  Daɣen,  ur  neclig  seg  liḥala  n 
tfekka-nneɣ mi ara  yili wayen i aɣ-iceɣben  d taḍṣa akked 
unecreḥ  war  ma  nettu  aḥader  ɣef  yiman-nneɣ  ammar 
taqriḥt n wajgu n uɛrur i aɣ-id-yettɛassan ilmend n tewser 
iɣer tessaweḍ tudert-nneɣ, acku turart n yiɣsan  umecmac 
tettḥettim-aɣ  ad  neknu  ugar  ahat  n  tezmert-nneɣ,  mi  ara 
nekker  ad  newwet  taxxamt-nni  n  yiɣsan  akken  ad  thud. 
  Rnu-d  tayeḍ,  ɣas  akken  tiyemmatin-nneɣ  akked 
tulawin-nneɣ  ur  « keccment »  ara  deg  usarsu-nni  i  wumi 
ttinin  Hula  Hup  i  d-yettḥettimen  ad  yili  umdan  yesɛa 
tafekka rqiqen am uɣanim, ur neclig ara seg waya, ayen i 
aɣ-yecqan,  ula  d  nitenti  ferḥent  ḍṣant.  Ahat  ad  yili  ur 
ttfeǧǧiǧent  ara  am  turarin  i  ssemrasen  ass-a  yettnuzun  s 
wazal ɣlayen. Rnu i waya d turarin ur neǧhid ara, ttruẓunt 
dindin. Maca ayen itebten, turarin n  n yigurdan n zik-nni 
ttawint-d  i  yimenza-nneɣ  aṭas  n  lferḥ  i  ten-yessedhuyen, 
yerna ur d-ttenqament ara ɣlay-it i yimarawen1.  
 
 

Anekcum  i  waman  yessedduyen.

 
 
  Ulac  din  ccek,  yal  yiwen  deg-wen  ad  yinig  ɣer  tallit 
ideg  ara  d  yemmekti  iman-is  d  agrud.  Ad  yelḥu  kra  ara 
tekk  tɣuṛi  n  yisebtar-a,  ad  yetthuccu  aqeṛṛuy-is  amzun  d 
timerna  n  waman 
tasirt-iw 
yeẓẓaden  awalen  i  d-yettagmen  cfawat  deg  wallen-nneɣ. 
Ulac  awal  d  tasusmi,  ad  ntunt  wallen  n  umeɣṛi  deg 
yizurar n wawalen yettemseḍfaṛen, anda ara d-yini, ufiɣ-d 
taɣawsa-nni  neɣ  ahat  turart-nni  i  yes-s  lliɣ  tturareɣ  deg 
udeg-nni anda i n-yeǧǧa abruy seg tudert-is. 
  D  tidet !  D  abdar  kan  ara  d-tbedreḍ  « turart  n  uǧelleb 
ɣef  umrar »  imir-nni ara tesleḍ  i  usbecbec  n tegrumma1 n 
tuɣac2 i yuɣalen ass-a d tiwessarin tiḥninin yellan cennunt.
 



Tettazzal, tettazzal Nasima 
Nasima, Xalti Ḥlima 
Tnawel-aɣ-d ṭṭemina 
S ssker akked llfarina 

Ala  tigzi3  ara  tt-negzu,  d  allus  n  weḥric  n  tezlit 
yettwasnen  s  tefransist (Tettazzal, 
tettazzal tedɣaɣat), i cebbḥen yemdanen s yiwet n tsuɣɣilt 
d-ilulen  seg  usugen  aɣerfan.  Ha-tt-an  tezlit  amek  tella  s 
Tefransist Akked tsuɣɣilt-is s Tmaziɣt. 
 

 

 
 
 
 
 
 
 
 
 
 
 
  Tettazzal tettazzal tedɣaɣat 

  Tettazzal, tettazzal tedɣaɣat 
  Tadɣaɣat n teẓgi a massa 
  Tettazzal, tettazzal tedɣaɣat 
  Tadɣaɣat n teẓgi tucbiḥt 

  Tɛedda-d sya 
  Ad tuɣal sya 

  Tettazzal, tettazzal tedɣaɣat 
  Tadɣaɣat n teẓgi a massa 
 
  Tettazzal, tettazzal tedɣaɣat 
  Tadɣaɣat n teẓgi tucbiḥt 

 
 
  Maca  akken  kan  ara  d-nadder  turart  n  usukkes 
« délivrance »  neɣ  tin  n  uǧelleb  ɣef  uɛrur  « saute-
mouton », aya iɛum i wakken ad  nebru  didin i tmeqwa n 
yimeṭṭawen,  ad  mmirent  akken  ad  swent  izirigen  i  teɣz 
tewser  n  wudmawen  yellan  d  igurdan,  yuraren  «Tu 
l’as !» i  yuɣalen,  seg  yezri  wakud,  d  « čila »  seg  wakken  i 
as-d-ttalsen s tucḍa i «Tu l’as» s Tefransist ɣer Taɛrabt neɣ 
Tamaziɣt, rnu daɣen turart n tuqna tufra neɣ « 1, 2, 3, 4, 5, 
6, 7, 8, 9, 10 ça y est » yuɣalen d Diṣayi. 
 

 
Thanem Dâaziz deg uɣlad Verdun, win i umi nettini tura Ɛumar 
Bouneghaz. 

 

 
  Turarin  n zik  yeǧǧa-tent wakud,  rran-tent ɣer teɣmert 
turarin  n  wass-a  yettfeǧǧiǧen  am  lefnar,  tcabint  ɣer 
tkerrust  tamaynut  i  d-yuɣ  ubabat.  Rezzu  ara  nerzu  ɣef 

 
 
- 25 - 

tiyita  n 

turarin n temẓi-nneɣ taḥnint tgellu-d s uguffa n taḍsa ama 
deg  wexxam  ger  iɛeggalen  n  twacult  neɣ  beṛṛa  ger 
imeddukal.  Aqeṣṣer  akked  unecreḥ  iban  mi  ara  d-nadder 
turart n «tcirt», ddeqs n yimeddukal-nneɣ i mazal cfan ar 
ass-a  i  uḥulfu  ttḥulfun  i  teqriḥt  d-teǧǧaǧǧa  tiyita  n  tcirt 
deg izugar n yimerwalen mi ara tt-id-icir ufus amencuf.  
Dɣa,  deg  turart-a,  anda  i  yessefk  fell-aɣ…  « ad  nerwel  d 
tazla »  acku  tgerri-d  tcirt  s  ifassen  n  win  ara  tt-yewten, 
ulac  win  ara  yessuksen 
iman-is  ad  yemneɛ  seg 
« uṣeyyad » Daâziz Thanem, ulac win ara yezgel, d anaẓur 
tcirt.  Tettunefk-as,  agrud  n  uɣlad1 
deg 
« Johnnard »  yal  mi  ara  yewwet…  « yettḥaz »  ur  izeggel 
yiwen  seg  yimerwalen  irewlen.  Akka  i  tt-id-yettawi 
alamma  « iṣeyyed-d »  akk  imerwalen.  Nnig  n  waya, 
tarewla seg yizirig2 n tiyita n tcirt d ayen yellan d awezɣi 
mi ara nili deg tkessart-nni yecḍen n uɣlad « Verdun », tin 
i umi ttinin tura Ɛumar Bouneghaz deg Lebyar.  
 
Lḥebs n « champ de Merk » 
  Ur  yebɛid  ara  udeg  ideg  netturar  tuqna-tufra  deg 
« champ de Merk » i d-yezgan ɣer yiri n uɣlad « Atmaten 
Hadjani », i d-yezgan tama n sbiṭaṛ ihudden n « champ De 
Merk »,  deg  umḍiq  i  umi  nettini  Dreɛ  Ddis.  Deg  udeg-a, 
anda  i  aɣ-teshel  tuffra  deg  yexxamen  ihudden  n  lkazirna 
taqbur 
ttinin 
« Birtrarya »,  netturar  alamma  nefcel  seg  ɛeyyu,  acu  i  d-
nniɣ, alamma yeɣli yiṭij, d aberraḥ i aɣ-d-yemmalen ha-tt-
an tewweḍ-d tmeddit. Seg umḍiq-nneɣ uffir, nettwali-d ur 
aɣ-id-yettwali, nettɣimi din ayen akk ara yeqqim yettnadi 
fell-aɣ.  Akud-nni  akk  yesɛedday  deg  unadi,  ameddakel-

i  d-yezgan  s  udem  n  sbiṭaṛ 

i  umi 

                                                
1 Aɣlad = Rue. 2 Izirig = Ligne.  

 
 
- 26 - 

nneɣ meskin, yessawal-aɣ-d alamma yeɛya, ad yessusem, 
ad yuɣal s amḍiq-is yerfa akk. D tidet, ur yeshil ara wurar 
deg  imeḍqan  am  wid-nni,  yessefk  ad  yesɛu  umdan 
tabɣest1 n ugrud akken ad itezzi din, seg tama nniḍen, seg 
wakken  nedha  deg  wurar  akked  umerreḥ,  truḥ-aɣ  ur 
nfures ara tagnit akken ad neṭṭef kra  n tewlifin i lkazirna-
nni  ihudden,  yes-sent  nezmer  ad  nefk  tudert  n  lebda  i 
yimeḍqan yellan d inagan n yimeṭṭawen akked yidammen 
n  wid  akked  tid  d-yesɛeddan  lḥebs,  ddren  lḥif  akked 
lbaṭel n wid iḥekmen tallit-nni. 
 

 
Lebyar, abrid yellan tama n « champ de Merk » yettawin ɣer « Dreɛ Ddis ». 

 

                                                
1 Tabɣest = Courage.  

 
 
- 27 - 

(Les  sources)  tiɣbula  akked  Dreɛ  Ddis,  d  tiɣbula  n 
yetran n ddabex uḍar 
  Yers  ɣer  taggara  n  ubrid  Abdelkrim  Dziri,  zik  llan 
ttinin-as  « Pasteur »,  ma  d  «   champ  de  Merk »,  d  adeg 
ideg  «  yezdeɣ  »  ubeḥri  d-yettasen  seg  « Frais-Vallon », 
yelha  akken  ilaq  i  yeḥricen  iweɛren  ur  n  keffu  n  ddabex 
uḍar,  tturaren-ten  igurdan  n  ugmam1  i  umi  ttinin  « Les 
sourrces »  mgal  tarbaɛt  nniḍen  n  Dreɛ  Ddis.  Ɣef  wacu  i 
tturaren ?  Ɣef  lgazuz,  taqerɛet  n  Ḥemmud  Buɛlam  yellan 
deg  tallit-nni  tettnuz  s  uzal  n  0,90  Udinar  ɣur  Maḥmud 
Acɛembi  n  « les  Deux-Entêtés »,  aya  iɛum  i  wid  irebḥen 
aḥric  akken  ad  ǧelben  s  igenni  seg  lfeṛḥ.  Deg  yeḥricen 
nniḍen i nurar, am wid iɛeddan, tarbaɛt n « Les sources » 
mzirgen-d wa zdat wa, ameddakel-iw n uɣerbaz Zaki i d-
yekkan  seg  uneẓruf,  El  Maouacif  Amroune  ɣer  tama  n 
gmas,  Krimu,  Racid  Addoun  akked  watmaten  Aït-
Kheddache. Seg tama nniḍen, bedden-d yimeddukal-nneɣ 
n  tneɣrit  Ǧamal  Djender,  Ɛli  Boutaoua,  Muḥemmed 
Bedroun,  Nurddin  Ouagueni  akked  ugeswaḥ  n  Sizyani. 
  Mi  ara  yili  d  taswiɛt  ideg  ur  netturar  ara  ddabex  n 
uḍar,  nettruḥ,  nekkni  s  wid  iḥemmlen  amerreḥ,  ad  nadi 
ɣef  yemɣan  yettmeččan 
i  d-ntekkes  seg  yimeḍqan 
zeddigen  ideg  meɣɣin  aṭas  n  yisufar  n  leḥcic.  D  akud  n 
usteɛfu  akken  ad  nečč,  ad  aɣ-d-tuɣal  tezmert,  sakin  am 
« les  cow-boys »  imnayen-nni  nettwali  deg  yisura,  ad 
nekker s anadi ɣef yizandyaniyen akken ad ten-ṣeyyed. 
 
 
 
 

                                                
1 Agmam = Quartier. 2 Amsuji = Médecin. 

 
 
- 28 - 

taɣbalut  ur  nettkaw  n 

Aɣlad  Malkri-Nassiba,  d 
yimariren 
  Taɣbalut  nniḍen  n  ddabex  n  uḍar,  d  aɣlad  Malki-
Nassiba  n  Lebyar 
iseg  d-fɣen  ddeqs  n  « yitran » 
yettfeǧǧiǧen, ẓewren akk deg turart n ddabex n uḍar, am 
umarir Ḥusin Lazri, Ṭaher Lalileche  n Dyar  Ɛarab, d ayla 
n  ɛemmi  Saɛid  Bouzrina,  i  umi  nettini  Bu  Ɛebbuḍ,  Akli 
Himed  yuɣalen  d  amsuji2  ameqqran  i  yellan  yezdeɣ  ɣer 
tama n « ranch  du  Chaillot  du Virginien» akked Nurddin 
Belhafsi i umi semman takurt n uɣlad aqbur n « Fidherb », 
rennun-d daɣen yimariren n uɣlad « Gaston-Thompson », 
Merzaq  Bouziane  i  umi  ttinin  azelmaḍ,  Muḥemmed 
Lehachi,  Ɛumar,  Ḥamid  rnu-asen  atmaten  Muḥemmed 
akked Murad Zemmouri n uɣlad n Dyar Nɛama.  
  Deg  tallit-nni,  d  ameẓyan  neɣ  d  ameqqran,  akken  ma 
llan ferrḥen s rbeḥ n uḥric seg yeḥricen n ddabex n uḍar i 
tturaren deg unrar, anda i bnan tura axxam ideg ttaṭṭafen i 
yimarrawen igerdan-nsen akked  uɣerbaz i  umi fkan isem 
n  « Malki-Nassiba ».  Aya  d  aɣemmez  i  asen-ɣemmzen  i 
yimuḥricen  ur  « nettwassen »  yellan  ẓewren  aṭas,  ur 
bɛiden ara seg « yimeqqranen » n turart n ddabex n uḍar. 
Deg  tallit-nni,  wid  i  d-aɣ-iḥekmen  ur  walan  accemma. 
Ayen yessewhamen, dnub xeddmen yigurdan-a d talalit i 
d-lulen  qbel  ibeddilen  i  d-yeḍran  deg  waddal  deg 
yiseggasen  1970.  Lemmer  mačči  d  ugur-a,  talli  yiwen  ur 
yeẓri  s  anda  i  zemren  ad  ssiwḍen.  Maca,  ɣur-sen  nitni, 
simmal  zzakanen-d  tamusni-nsen  deg  turart,  simmal 
ferḥen.  Kra  seg  « yitran-nni »  iẓewren  aṭas  deg  turart, 
teffeɣ-asen tergit ɣer tafat, wwḍen ɣer tqacuct 
  Deg uḥemmal yettawlen n cfayat-nneɣ, nsel akka akka 
i  uḥukku  n  snasel  ẓẓayen  yettifsusen,  « ileḥḥun »  am 

 
 
- 29 - 

tweḍfin  akken  ad  d-mmirent  am  ugeffur  s  asif  n  tudert-
nni-nneɣ ur nelli ara, s umata, d tucbiḥt. 
  Maca,  ur  neclig  ara  ma  yella  ur  neddir  ara  ɣef  yiri  n 
wasif  yersen,  ayen  i  aɣ-iceɣben  nekkni  deg  tallit-nni, 
mačči nsenyaf lfeṛḥ nfeṛṛeḥ mi ara nurar turart i umi ttinin 
« anadi ɣef ugerruj » ? Tikkwal, imeddukal-iw deg turart-
a d atmaten n Khalfa ideg yella Bacir seg tnezduɣin i umi 
ttinin « Les fonctionnaires » deg Lebyar. Nettdukul akken, 
nteddu  d  anadi  ɣef  iberdan  yennḍen  n  « usaru  n  temẓi » 
ideg  nelmed  aṭas  n  tɣawsiwin  i  aɣ-inefɛen  deg  tudert-
nneɣ.  
  Aya mačči xersu nelmed-it-id ? Ɣef waya, ayen akk ara 
nesnemmer  iselmaden-nneɣ  drus,  abaɛda  Abderreḥman 
Seghir n uɣerbaz « Fort l’Empereur » n Skala deg Lebyar i 
i  yimezwura  seg  ger  «yizmawen», 
yettafken  asefk 
«iɣilasen»  akked  «yilwen»,  asefk-a  d  ufuɣ  s  amerreḥ  ɣer 
ulemmas  n  yimuras  n  Zradla  teṭṭef  taṛmist  i  umi  ttinin 
SNS,  tura  tenger,  d  taṛmist1  tameqqran  ideg  xeddmen 
uzzal.  Yella  umsegmi2,  yemmuten  tura  ad  yettwerḥem, 
Abderreḥman  Messis  seg  uɣlad  « Deux-Entêtés »,  Kheyat 
umi  ttinin  «Kiki»  n  tnezduɣt…  yellan  deg  yiwen  uɣlad 
akked  Mexluf  Bouzid  n  Lebyar  i  yellan  deg  tallit-nni  seg 
yimezwura i yefɣen d imsegmiyen n Lezzayer timziregt3. 
 
«Azwu2 zeddig, abrid hraw»  
  Nettuṛebba-d  deg  wezwu  ilelli  akked  wurar  mi  ara  d-
nezzi  ɣef  turarin  amedyan  n  turart  n  «uḥurrim»  akked 
Chérif-Salem  Ɛebdennur,  Ǧamal  Djender,  Ǧamal  Digou 
akked  Murad  Guerroumi.  D  ayen  yessewhamen, 

                                                
1 Taṛmist = Entreprise. 2 Amsegmi = Educateur. 3 Tamziregt = Indépendante. 
2 Azwu = Air. 2 Asegmi = Education. 3 Takbabt = Drapeau. 

 
 
- 30 - 

tijeǧǧigin n taḍsa ǧǧuǧgent ɣef yifurkan akken ad ilint am 
unagi  ɣef  ṛewwu  neṛwa  turarin  akked  ulmad  nelmed 
tizlatin, aya akk yekka-d seg kraḍ n yimsegmiyen iḥninen, 
ar  ass-a  ulac  adlis  i  ten-id-yudren  neɣ  ahat  ad  yessegrew 
inegren,  deg  usegmi2  n 
la 
akk  tamusni-nni-nsen, 
yigurdan.  

i 

 

 
D tanezduɣt n « Deux-Entêtés » deg Lebyar anda yezdeɣ Khiat i umi ttinin 
Kiki. 

 
  Ha-tent-in kra seg tezlatin i nella ncennu anda nedda : 
 

Ɛalami (Takbabt-iw3) 

 

«Ɛalama, ɛalami 
Ɛalama fawqa ccuruqi 
Wa afroukhi fel oufouki 
Wa afroukhi ya ɛalam» 

 
 
- 31 - 

«Takbabt-iw, a takbabt-iw 
Takbabt-iw nnig tafukt-iw  
Ad kem-thuz ubeḥri  
Am tlelli a takbabt-iw 
 
 
(Ahlan bikum wa marḥaba 
La SNS ṭerḥeb bikum) 
 
Anṣuf yes-wen  
Ɣer taṛmist n SNS  

(Cet été je m’en irai vers la verte Ecosse 
Je mettrai ma jupe plissée 
He la, hé la hé la ho) 
 
Anebdu-ya ad ṛuḥeɣ ɣer «Ecosse» tazegzawt 
Ad lseɣ lajip tuḍfist 
Hila, hila, hila hu 

♣ 

♣ 

 

 

 

 

 

(Ǧbel mqabel ǧbel 
Fiha nebni ṣraya) 
 
Adrar iqubel adrar 
Deg-s ara bnuɣ tadwarit1 

                                                
1 Tadwarit = Villa. 

 
 
- 32 - 

 (Inni malaktu bi yadi zimami 
Wa Intacara nuru ɛala ḍalami 
Ḥuriyati, ḥuriyati 
Ḥuriyati ana lladi nabɣiha 
Ḥuriyati ana lladi naḥmiha) 
Ṭṭfeɣ tawenza-w ger ifassen-iw 
Tuɣ tafat ɣef tebrek-iw  
Tilelli-w, a tilelli-w 
Tilelli-w d nekk i tt-yebɣan 
Tilelli-w, nekk fell-as ara iḥarben  
 

♣ 

 
  Tizlatin  n yigerdan  n tallit-nni  yeǧǧa-tent tura wakud, 
am wakken daɣen i yeǧǧa ula d turarin n zik-nni, ur ufant 
ara  win  ara  tent-yesmersen  neɣ  ahat  ad  yelhi  yid-sent  ad 
tent-isetrer1.  D  ta  i  d  ssebba  tamezwarut  iyi-ssawḍen 
akken  ad  aruɣ  adlis-a  ideg  yezmer  ad  yaf  deg-s  umeɣṛi, 
taḍsa akked usteɛfu n uhanay n Lezzayer tamellat, kker ay 
askuti,  uli-w  d  tamurt-iw  akked  Ah  a  Tamurt-iw.  Ihi, 
tzemreḍ ad terreḍ ɣer yidis turarin n wass-a, sakin ad iyi-
d-tḍefreḍ s amaḍal n targit n yimarrawen-ik ? 
 
Ad nebdu s tliẓri ? D aḍebbeṛ n uqeṛṛuy ! 
  Deg tḥanut i umi ttini s tefransist « Meuble Prestige » i 
d-yezgan  deg  uɣlad  « Saint-Raphaël »  i  ɣer  nettruḥu 
akken ad nedhu s tmuɣli n tliẓṛi, acku ur tt-nesɛa ara deg 
yexxamen-nneɣ. Tban-aɣ-d tliẓṛi deg tallit-nni am wakken 
ara  tafeḍ  deg  lexla  albaɛḍ  n  tɣawsiwin  yessewhamen, 
tettafeg  ur  tesɛa  afriwen.  Deg  telweɣ  n  unebdu,  beṛṛa  n 

                                                
1 Setrer = Moderniser. 2 Azref = Droit. 

 
 
- 33 - 

tḥanut  i  nbedd  ɣef  tfednan  akken  ad  nezmer  anwali,  ad 
taweḍ  tmuɣli-nneɣ  ɣer  tliẓṛi,  nnig  tuyat  n  yimeqqranen  i 
d-aɣ-yezwaren  ɣer  sdat.  Ala  imeqranen  i  umi  d-iṣaḥ  ad 
walin  akken  bɣan !  Ur  nessaweḍ  ara  ɣer  tekti-nni  i  d-
yettinin  « d  ameqqran  neɣ  d  ameẓyan  sɛan  akk  azref2 
akken ad dhun », ad walin akk tiliẓṛi n tallit-nni, ala nettat 
i yellan. Yal mi ara d iban ɣef ugdil1 n tliẓṛi isekkilen RTA, 
keccmen akk yimeshanayen2 tt-yettwalin deg targit.  
 

 
Ameskar akked lǧar-is, ameddakel-is Ḥamid Yemmi deg Lebyar. 

 

                                                
1 Agdil = Ecran. 2 Ameshanay = Spectateur. 
 
 
- 34 - 

 
Si teswiɛt ɣer tayeḍ, nettruḥu nekk akked watmaten-iw 
s agni i umi ttinin John-Fitzgerald Kennedy akken anwali 
ahanay  n  « tliẓṛi  n  beṛṛa ».  D  wa  i  d  lsas  amezwaru  iɣef 
yers wayen i  umi  nettini tura ssinima n  lḥiḍ i ɣer nettruḥ 
ad  nwali  isura  nekk  akked  lǧiran-nneɣ  Yusef  Yemmi, 
Ḥamid, Mekrane, Mesṭafa akked Bṛahim.  
 
Seg umaḍal ? Ad tafeḍ yella tama n ubasan, anda llant 
snat tliẓṛiwin yersen  nnig  ubasan  n  yiselman izewwaɣen. 
D  tudert  n  tegmat 
i  nettaf  din  zdat  wahṛuḥu  n 
yimeqqranen  i  yettḥebbiṛen,  debbiṛen  ɣef  umaḍal  deg 
tallit-nni n temrawt n yiseggasen n 60. Deg taggara, mi ara 
yali wass yettaf-aɣ-n nesḥassef imi ulac acu nwala, dɣa mi 
arar  sleɣ  i  yimeddukal-iw  ttmeslayen  ɣef  umazrar-nni1  n 
Marikan  i  umi  ttinin  inebbazen  « Les  Envahisseurs » 
akked David Vincent, ur zmireɣ ad ṭṭfeɣ iman-iw, ttarguɣ 
melmi  ara  d-yas  wass  ideg  ara  zemreɣ  ad  waliɣ  tiliẓṛi 
wehd-i !  Yewweḍ-d  wass-nni  i  lmend  n  usihar2  amaḍlan3 
ur  nesɛa  amedya  i  llan  ttraǧun-t  wid  akk  iḥemmlen 
ddabex  n  uḍar,  ttraǧun-t  s  cḍeḥ  akked  uǧelleb  seg  uḍar 
ɣer  wayeḍ :  D  taqbuct  n  umaḍal  n  useggas  1970,  anda  i 
walaɣ  iyakucen4  n  unrar  n  ddabex,  iceṭṭaḥen  n  Ssamba, 
aya akk s yedrimen n weltma Lila i d-yufa lḥal akken kan 
tebdan axeddim.  
  Ugar n uneḍray n ddabex n uḍar yerran amarir Pelé d 
«Agellid»  n  ddabex,  wwiɣ  amur-iw  n  lfeṛḥ  imi  uɣaleɣ 
zemreɣ  ad  waliɣ  «Flipper  le  dauphin»  akked  ucmumeḥ-is 
ur  nettbeddil  rnu-as amazrar  nniḍen  n «Belle et Sébastien» 
deg  yeḥricen-is  n  (lbaḍna  n  Mari-Morgan)  «Secret  de  la 
Mary-Morgane».  

                                                
1 Amazrar = Série. 2Asihar = Rendez-vous. 3Amaḍlan = Mondial. 4Iyakucen = dieux. 
 
 
- 35 - 

  Deg  ubrid-iw, zziɣ s aman,  newwet-as aceqqir i Nanu 
yewwin  talɣuɣa  deg  waddal  n  uɛummu,  akken  daɣen  i 
ttwaliɣ amazrar n yimeddukal n «Thirry La fronde» akked 
texḍibt-is  Isabelle,  win  yekkat-n  abuzehhar,  s  ɣuṛ-s  i  d-
wwiɣ aḥemmel-inu n umennuɣ ɣef tlelli.  
 

 
Mehdi deg umazrar «Belle et Sébastien». 

 

 
  Ah !  Yella  wayeḍ,  aḥettac  Rocambole,  d  amsaltu1 
ifazen, iferru tilufa ad as-tiniḍ d anaẓur. Ur  nzemmer ara 
ad nezgel inadiyen n uneɣmas Rouletabile ? Awwah, ala ! 
Deg  tallit-nni  ahil  n  tliẓṛi  yella  d  amerkanti,  akka  ara 
tɛeqleḍ lmeǧhud n RTA akken ad tcud ɣer-s imeshanayen 
acku  deg  tallit-nni  nesɛa  lxetyar  mi  ara  nebɣu  ad  nwali 
ayen  nniḍen  deg  tzeqqa  n  ssinima  neɣ  tikkwal  d 

                                                
1 Amsaltu = Policier. 2 Talilt = Choral. 3 Tasgilt = Emission. 4 Aseɣnew = création. 5 
Violence = Takriḍt. 

 
 
- 36 - 

amezgun...  Akken  tebɣu  tili  teswiɛt-nni,  RTA  n  wakud-
nni tella tettban-iyi-d qrib am tliẓṛiwin yellan deg umaḍal, 
lliɣ  ttmettateɣ  seg  lfeṛḥ  mi  ara  d-alseɣ  i  tizlatin  n  temẓi 
amedya n tezlit «Ḥadiqati» tella tcennu-tt talilt2 n tesgilt3 n 
yimeẓyanen amedya n (Rasd Wa Maya) Rasd akked Maya, 
Ḥdidwan akked yemma Mesɛuda (Min-kum  Wa Ilay-kum) 
seg-wen  ɣer-wen  akked  (Baqet  Werd) 
tameqqunt  n 
tjeǧǧigin i d-iyi-yeslemden tizlatin n waṭas n icennayen, d 
inaẓuren imeqranen n yiwet n tallit ideg yella useɣnew4 d 
amerkanti.  Tella  daɣen  tɣawsa  nniḍen  yelhan,  tiliẓṛi  n 
tallit-nni  ur  tettafeḍ  ara  deg  wahil-is  akken  ma  yella 
takriḍt5.  
 

 
Ddaw n Dreɛ Ddis akked champ de Merk, tella tedwirt tucbiḥt  
i yellan deg Skala. 

 

 

 
 
- 37 - 

 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

 
 
 

 
 
 
 
 
 
 
 
 
 

 

 
 
 
 
 
 
 
 
 
 
 
 
 
 
 
 

Ixf I 

Temẓi-w ? 
Tecbeḥ, sɛeddaɣ-tt deg lfeṛḥ 

 
 
 

 
 
 
 
 
 
 
 
 
 
 
 
 
 
 
 
 

 
 
 

Temẓi-w, d lɛec aleggaɣ ibeɛden ɣef ungar  
«Timucuha icebḥen, d tudert i ten-yettarun», akka i  d-
 
ttinin.  I  wakken  ur  nekker  ara  anzi-a,  ad  iniɣ  «Tudert 
tezga  tettales-d  i  tmucuha  tettaru»  s  yimagraden  i  yura  s 
lḥir  uneɣmas,  heggan akken ad  ddun deg  uɣmis, mi  rara 
d-yaweḍ  wakud  yebɣa  «umasay  n  tira».  Ma  d  agrud  i 
yella,  d  aneɣmas  i  ɣef  yessefk  ad  iṣeggem,  ad  yezzireg 
awalen d-yewwi s  ugacur, seg tama nniḍen, asleɣmu  deg 
unadi akken ad naf d acu yellan deffir n tmuɣli n  ugrud s 
yizirig  n  wawalen,  tewɛer  tifin-nsen,  aya  daɣen  d 
« anmezray1  n  wakud-is ».  Ala,  ur  yessefk  ad  yefcel… 
«yekkaw» sdat tferkit am win i umi ɛeṛqent ur neẓri anseg 
ara  yebdu.  Ala !  Acku  yessefk  fell-aɣ  ad  nṛuḥ  s  alqaḍ  n 
wawalen uɣdimen i yessefk ad ten-id-neddem seg umaḍal 
ur  nelli  n tmucuha  n wid  i  umi  ttinin zik-nni aqcic. Maca 
ulac  deg-s  aɣilif,  amaḍal  n  targit  n  temẓi  n  «  yiḍelli  », 
anekcum-is yettwagdel i wid ur nesɛa aṣurdi. Ma nenna-t-
id  akken  nniḍen,  d  ayen  iweɛren,  acku  yessefk  fell-aɣ  ad 
nefsi Takeṛṛust  n wawalen … am tjeǧǧigin-nni  n tebḥirt i 
d-ngezzem  seg  lǧedra.  Ihi,  yif  ma  nṛuḥ  ad  d-nekkes 
tajeǧǧig  n  lmerǧan  izegren  i  lebḥuṛ  wala  ad  nṛuḥ  akin  i 
urelluc2  yellan  ɣef  umnaṛ  n  tebburt  n  ssuq  i  umi  ttinin 
« Les  Galeries  de  France »,  anda  iṛehhen  ugrud  n  teqṣebt 
tamuɣli-s.  
 
Ameqran  ur  yettwali  tiɣawsin  icebḥen  i  yesɛa  sdat 
wanzaren-is. 
  Agrud-a ?  D  nekk !  Tikkwal  mi  ara  ṛuḥeɣ  deg  yiḍ, 
ckenṭḍeɣ s afus n weltma Lila akken ad ẓebbleɣ allen-iw n 
ugrud  sdat  n  Baba  Nuwal  akked  teskerkert-is  i  teskerkir 

                                                
1 Anmezray = Historien. 2 Arelluc = Verre. 3 Alelluc = Jouet.  

 
 
- 41 - 

s 

teskerkir 

teskerkert-is 

teqḍaṛt n yiɣersiwen at wacciwen (rennes). D tidet ! Acḥal 
i tecbeḥ daɣen tqecwalte n Baba Nuwal yeččuren d ilellac3. 
Ad naf deg-s lagaṛ n tmacint n trisiti, ɣer tama-s, taqḍaṛt n 
tfunasin.  Neɣ  dɣa  akamyun  akked  wexxam  n  wesɣaṛ 
ucbiḥ i d-yekkan, akin, seg tmurt n Kanada.  
 
Abruy n tudert akked d win n beɣɣu 
  Deg  tlemmast  n  dḥis  n  uzenzen,  deg  « la  galerie »  n 
urelluc  anda  i  ttemyaggaren  akk  wid  i  umi  nettini  Baba 
Nuwal,  mačči  yiwen  i  yellan.  Ad  neddem  amedya,  yella 
win  yettafgen 
teqḍaṛt  n 
yiɣersiwen  at  wacciwen,  tekka  nnig  iqerra  n  yemdanen. 
Ma  d  wayeḍ,  yettaḍsa  akked  yigurdan  iḥaren  akken  ad 
awin tawlift-nni « i d-itefɣen dindin » akked Baba Nuwal, 
ad  tt-awin  d  cfawat  n  wakud  sɛeddan  din,  deg  « les 
galeries »  n  Fransa.  Deg  udeg-a,  amerreḥ  ibeddu  seg 
yisunan1  yesɛa  aḥebbas  n  wesɣaṛ  yettwasreqqten  s 
tmentilin2 icebḥen. Anda akken nesrus afus-nneɣ akken ad 
nali, deg-s azal n lqaleb n lǧedra n useklu inejren s wesɣaṛ 
leggaɣen yesreqqet3 unaẓur.  
  Taqat tɣum s tencirin n wesɣaṛ tucbiḥin, leggaɣen armi 
wwḍent  s  aḥebbas,  « les  Galeries »  n  Fransa  n  zik-nni, 
beddent  deg-s  tgejda  yulin  d  asawen  alamma  d  annag 
aneggaru anda i yezdeɣ, i d-ttinin, umlelli n thuski sdat n 
tẓuri-a  n  usreqqet.  D  taṣekka  n  unebbaḍ  Johnnard  deg 
useggas  1904,  « les  Galeries »  n  Fransa  d  taɣawsa  bɣan-tt 
ad tili d aɣemmmez i tesmedna n umasdag. 
 

                                                
1 Asanen = Escalier. 2 Tamentilt = Motif. 3 Sreqqet = Sculpter. 
 

 
 
- 42 - 

 

 
« Les Galeries algériennes » tezga-d deg uɣlad Lɛerbi Ben Mhidi Lezzayer. 

 
Deg  uɣlad  « ur  nessufuɣ »,  yella  wexxam  n  teẓrigin 
« Hachette ». 
  D  ansay  ɣef  tṛakna2  n  « beɣɣu »,  mi  ara  d-nuɣal  seg 
wexxam  n  teẓrigin  Hachette  i  ɣer  nettruḥu,  nekk  akked 
Lila,  akken  ad  nerǧu  Muḥand-Ameqran,  babat-neɣ,  asaḍ3 
ixeddmen zik-nni deg imeḍqan ideg xeznen idlisen yesɛan 
tiwlifin  anda  i  nezmer  ad  naf  daɣen  isaḍen-nniḍen  n 
uzawag asunɣan4. Ulac din ccek, nessegraw-d akk ssebbat 
yellan akken ad nṛuḥ tameddit n wass n uxeddim iteddun 
ad  yekfu  akken  ad  nerǧu  babat-nneɣ  mi  ara  d-yeffeɣ  seg 
wexxam n teẓrigt, nettfaras tagnit akken ad nḍil ɣer taffa-
nni n yedlisen yersen wa ɣef wa.  
  Mi  ara  iruḥ  ad  ibeddel  iselsa-s,  ttfaraseɣ  tagnit  akken 
ad  ɣreɣ  tamacahut  n  bu  sin  igeswaḥen  « Pam  akked 

 
 
- 43 - 

Poum »,  at  kerkas  akked  teqriḥt-nsen  aqebṭan  akked 
umeddakel-is  Astronome  akked  turart  ur  nkeffu  n 
tkeṛḍiwin. Da daɣen, sseblaɛeɣ s  lebɣi d  ameqqran tiẓeḍt 
n  temliliyin  n  tmeddit  akked  xalti  Pim,  tamerkantit  Miss 
Rose  akked  mmi-s  Adolphe  yeddfeccen  armi  yexṣer.  Ɣel 
wudem-nsen  kan,  iɛum  akken  ad  ilin  d  ssebba  iɣef  ara 
nṛuḥ ad nemmagger baba mi ara d-yeffeɣ seg uxeddim-is 
seg wexxam n teẓrigt Hachette. Akka i tedda teswiɛt, ulac 
asigna i d yusan ad yesberber ɣef tennumi nuɣ nettruḥ ad 
nẓer babat-nneɣ armi d ass-nni « amcum » i d-yeɣlin fell-i 
am udrar yerna-d ɣef tugdin tugad weltma Lila. 
 

 
Taẓrigt Hachette yuɣalen d SNED tezga-d deg uɣlad Lɛerbi Ben Mhidi 
Lezzayer. 

 

 
 

 
 
- 44 - 

 

 
D tiɣmert n uɣlad ur nessufuɣ ideg tella teẓrigt Hachette. 

 
S  leḥdaqa  tameqqrant  i  nbed  am  uɣanim,  ɣer  teɣmert 
 
ideg tella tura Lbanka  n  beṛṛa  n Lezzayer  i  d  yezgan deg 
uɣlad Lɛerbi-Ben-Mhidi, akka akka netteḥririt seg wakken 
nḥar  seg  lfeṛḥ  mi  ara  nwali  la  d-teffɣen  ixeddamen  n 
wexxam n teẓrigt Hachette, yettarew-d yimi-nneɣ aman si 
wakken  nesqeḍ  mi  ara  nwali  rnan  ffɣen-d  daɣen  ula  d 
imdebren  n  wexxam  n  teẓrigin  Hachette.  Ma  yella  d 
nekkni,  ala  ilellucen  i  d  aɣ-iceɣben  amedya  n  tekrut1  n 
yiddawen  n  ubeḥnuq  yetturaren  aẓawan  yelsan  iselsa 
yettemcabin  s  imsulta, teddun  am tmacint i ttɛemmiren  s 
yiwet  akken  n  tsarut  n  yimzenzayen-nni  iteddun  deg 
yiberdan,  akken  ad  nebcen  beɣɣu-nni  n  yirumiyen 

                                                
1 Takrut = Troupe. 2 Talsa = Humanité. 3Taɣersawit = Animalité. 4 Aseɣlen = 
Nationalisation.  

 
 
- 45 - 

imeẓyanen  (Ifransisen  n  Lezzayer).  Ass-nni  d  ass  amcum 
ɣef  ugeswaḥ-nni,  acku  ẓedmen-d  fell-as  imsulta,  ad 
twehmeḍ, yiwen ur ten-iwala anseg d-ffɣen, felqen-as akk 
ilellucen-nni s rkulat rnan-as acenneg akked tiyita. Meskin 
yetti  uɛebbuḍ,  yettergigi  seg  tugdin,  d  iḍarren-is  i  t-
yessuksen yerwel seg yifassen n yemcumen-nni. 
  Ur neẓra ara « d acu n talsa2 i yeffren deg uɣersiw neɣ 
acu tɣersawit3 i yeffren deg umdan ?». 
 
«Ayen n dir ad isew netta s timmad-is amur ameqqran seg 
ssem-is» (Sénèque) 
  Ass-a  daɣen,  mi  ara  d-iyi-yefk  ubrid  ɛeddaɣ  seg 
wexxam  n  teẓrigt…  « yemmuten »  SNED,  sakin  ENAL, 
lulent-d  i  snat  yid-sent  seg  useɣlen4  n  wexxam  n  teẓrigt 
Hachette,  ur  zmireɣ  ad  ttuɣ  tadyant-nni  yeḍran  n  win 
akken  yellan  yeznuzu  ilellucen  iɣef  d-teẓdem  teqḍaṛt  n 
yimsulta sexnunsen-t s umxix deg teɣmer n BEA. Seg zrin 
kra  n  yiseggasen,  ass-nni  lliɣ  ttmerriḥeɣ  deg  ubri  ideg 
teḍra tedyant-nni… «ur bniɣ fell-as», ɣliɣ-d udem s udem 
akked yiwen  yeznuzun tiɛelǧatin. Nni-as ahat aya ad  yili 
d  timlilit  kan.  Akken  tebɣu  tili,  ur  ṭṭifeɣ  ara  iman-iw, 
ulseɣ-as-d  tadyant-nni  tamcumt  n  yimsulta  n  tallit-nni  d 
umzenz-nni ur ssineɣ n tɛelǧatin, yeqqim yesbek ambiwel 
ulac yesmuzgut-iyi-d. Mi kfiɣ tamacahut-iw, walaɣ udem 
n  urgaz-nni ifeǧǧeǧ-d s  ucmumeḥ, yuɣal  yenna-id belli d 
tidet,  d  nekk  i  d  mmi-s  n  umzenz  n  yilellucen  ur  nesɛa 
zzheṛ netta i d yufa lḥal din ass-nni deg ubrid n teqḍaṛt n 
«yezduzen-nni».  
 
s  yerkasen-iw 
yeddubzen,  deg  udeg  ucbiḥ  yifen  akk  wid  i  nezmer  ad 
ten-naf  deg 
ttemseḍfaren 
imeccaqen n lfeṛḥ akked zzhu, werǧin setweɛṛeɣ amerreḥ 
 
 
- 46 - 

tallit-nni,  anda 

i  yiḍarren-iw 

tmaneɣt 

Serrḥeɣ 

leḥḥun 

akked 

i  umi 

Iban,  deg  wulzuz1 

izandyaniyen ?  Ababat 

deg-sen.  Beddleɣ  iɣladen  yemmigzamen  d  tiɣemmar  deg 
tegzirt  n  telwit  n  teqsebt-iw,  s  tmekḥelt  tameẓyant  n 
ulelluc turqimt umi ttinin Winchester n Buffalo Bill, argaz-
nni  amellal  i  d-yetturaren  deg  yisura-nni  n  zik,  yetteyyid 
izgaren  n  teẓgi,  akked  temcebḥin  i  yes-s  ttcebbiḥen 
Takeṛṛust n Mandrak aseḥḥar (Mandrak le magicien). Tidet-
is,  seg  yiwet  n  tmuɣli…  n  «umeẓyan»,  anwa  izemren  ad 
yini ma d argaz neɣ d agrud yellan deg-neɣ i ifernen d acu 
ara  ad  d-yaɣ  d  taɛelǧet  neɣ  iselsa-nni  n  umnay  umi  ttini 
akked 
(cow-boys) 
tyemmatt,  akka ! 
ttinin 
(Monoprix) akken daɣen anda nniḍen amedya n (Galeries 
de France) rnu-d (Le Bon Marché) n uɣlad umi nettini zik-
nni  (rue  d’Isly),  imarrawen  llan  swayen  srid  iman-nsen 
akked  wallaɣ-nsen  s  yiwen  n  ucucef  yettarran  awessar  d 
agrud.  Yak  d  taswiɛt  i  yettarran  amdan  d…  «amakar  » ? 
Ihi,  Nuwal  d  tagnit  ara  ifares,  zzheṛ-is  meqqer  yerna 
yecbeḥ akken ad yaker tudert n  ugrud, lemmer yeḥric, ur 
as-iberru seg mi yuɣal d ameqqran. 
  Ma  d  nekk,  ɣerqeɣ  deg  tlemmast  n  uḥemmal  n 
yilmeẓyen, zemḍeɣ-d s wayen akk sɛiɣ d tazmert… «ayen 
akken  ferneɣ»  s  idmaren-iw.  Yewɛer  ihi  akken  ad  iyi-d-
tekseḍ  seg  wanda  i  llan  ilellucen,  din  i  ṣemreɣ  s  cwiṭ  n 
tɣennat,  s  cwiṭ  n  ccek  n  tufra  akked  tkuṭṭift  n  leḥmala 
yettilin  deg  twacult  i  d-yekkan  s  ɣur  weltma  taḥnint  Lila 
mgal  «twalaḍ-iyi-d»  n  wid  i  d-ikeccmen  «s  tufra»  wer 
leḥya ɣer tlemmast n twaculin. 

                                                
1 Ulzuz = Marché.  

 
 
- 47 - 

 

 
Ayen nettaf deg tqecwalt yettbibbi Baba Nuwal1. 

 
  Mačči  am  wid  yettxelliṣen  imir-nni  aṣuṛdi  ɣer  gma-s  i 
«tmacint-nni  yeččenčunen»,  baba  Muḥend-Ameqran, 
akken  i  d-as-teḍra…  yewwi-d  «taqecwalt»  n  yilellucen 
sakin fkan-as-d… «tafaṭuṛt» n wayen akk i d-yuɣ, ijmeɛ-itt 
akken  ad  as-tt-txelleṣ  teẓrigt  Hachette  i  yuɣen  tannumi 
tettxelliṣ-as yal aseggas, deg tallit-nni, akk ayen ara d-yaɣ 
n yilellucen. Nefṛeḥ dayen kan, nekk s claxa i d-ttaddameɣ 
axxam-iw  ameẓyan  n  wesɣaṛ,  yessetma  ɣasent  yal  ta  deg 
ulelluc-is i d-tefren. Ma d sin watmaten-iw nniḍen, yiwen 
d akamyun wayeḍ d agaṛaǧ.  
 

 
                                                
1 Baba Nuwal = Père Noël.  

♣ 

 
 
- 48 - 

Aɣlad  Lɛerbi  Ben  Mhidi  kra  kkant  talliyin  /  Nuwal 
akked teɣlamt n Ɛli Baba tamaneɣt 
 
Imzenzen n yijeǧǧigen n tmaneɣt uɣalen ɣer wansayen-nni-
nsen…  Mi  ara  d-yaweḍ  wass  25  Duǧamber,  znuzun  isekla 
urqimen  acu  kan  mačči  d  isekla  n  tidet  d  wid  n  ukawaču. 
Ttaɣen-ten  medden  i  lmend  n  usfugel  n  umulli  n  tlalit  n 
Umazan Ɛisa. D ass ɛzizen ɣef yimasiḥiyen.  
  Maca zik, znuzun isekla n tidet i d-gezmen seg tẓegwa 
n tmurt-nneɣ. D tidet, wid i d-yettheggin tiẓidanin ttaken 
leɛtab i yiman-nsen akken ad  yili kullec  ihegga mi ara ad 
yaweḍ  usihar.  Ulac  win  d-iruḥen  akken  ad  yekkes  i 
yemdanen  cfawat-nni  n  « ruḥ  tuɣaleḍ-d »  ɣer  tḥuna 
yeznuzun  tiẓidanin  amedya  n  « Milk-Bar »  deg  Lebyar 
akked tḥanut i umi ttini « La Parisienne » (Taparizyant) n 
uɣlad  Ɛeddun  (win  yellan  ttinin-as  zik-nni  Monge).  Yal 
amɛellem yesmal-d deg tallit am tin taqejmurt annect ilatt 
yedlen  s  ccakula,  tesqaḍ  merra  iseqqaḍen.  Deg  ssuq  n 
« Monoprix » akked « Bon Marché » i d-yezgan deg uɣlad 
n  Lɛerbi-Ben-Mhidi,  ttnejmaɛen  akk  igerdan  ɣer  teɣmert-
nni i ɛezlen i yilellucen akken ad sselfen i učamar amellal 
n  Baba  Nuwal  akken  daɣen  ad  walin  d  acu  ilellucen  i  d-
yewwi  zdaxel  n  tqecwalt-is.  Imarrawen  akk  ttḥirin  ad 
ṭṭfen  tiwlifin  i  warraw-nsen  akken  ad  grint  cfayat  n 
wussan-nni.  Tiɣin  n  tɣawsiwin  n  taggara  n  useggas,  d 
ayen  ibanen,  tugget  n  yemdanen  senyafen  ad  qḍun  seg 
« Les  Galeries  algériennes ».  Wid  d  yettruḥun  ad  aɣen, 
ceḍḍḥen  ɣef  tencirin  tileggaɣin  n  wannag  wis  sin  s  tezlit 
tandalusit i d-tcennu tekrut1 n tliẓli (yemmuten tura) i umi 
ttinin  RTA.  Ssulin-t  s 
igenni,  Baba  Nuwal  akked 
teskerkert-is,  ɛelqen-ten  ɣer  sqef  n  ssuq-nni.  Ssuq  n 

                                                
1 Takrut = Troupe. 2 Illel agrakal = Mer méditerranée. 3 Tanedlist = Librairie. 

 
 
- 49 - 

yifellaḥen  deg  tallit-nni  ulac-it,  lexṣaṣ  daɣen  n  yisufar 
akked tɣawsin nniḍen ulac-it.  
 
Amyiqbel 
Irellucen  n  umnaṛ  n  tḥuna  yettwasnen  s  uzenzi  n 
 
yiselsa,  amedya  n  «Festival  de  Venise»,  n  «Prestige»,  n 
«Kahina»,  n  «Brummel»,  war  ma  nettu  «La  Mascotte»  n 
Bab  Ɛezzun,  Abdar-nsent  iɛum,  ur  yelli  iseg  ara  ssetḥint 
sdat  tid  yellan  ɣef  yiri  nniḍen  n  yillel  agrakal2.  Aqbal  n 
wayeḍ d tudert deg telwit. Amedaya yellan zik-nni d wa, 
« Amḍiq  n  Nuwal »  yella  icebbeḥ  tanedlist3  n  Tira 
timqedsin  n  Tbibelt  yellan  ɣer  tama  n  tzeqqa  n  ssinima  i 
umi  ttinin  (Le  Régent).  Ass-a,  ɣas  akken  yella  lmejhud 
ameqqran, uffir, n wid yebɣan ad t-id-rren, liḥal ideg tella 
tmuɣli  iyes-s  ttwalin  Baba  Nuwal  texṣer  akk.  I  ubaxix-a 
yerna-d  win  n  yemdanen,  ur  d-clig 
tḥuna 
tideɛmamacin  akked 
irellucen-nsent.  Sekkren  aɣlad 
Lɛerbi-Ben-Mhidi  i  tikli  tkerrusin  i  lmend  n  usfugel  n 
umulli wis 20 n uzarug n tmurt n Lezzayer rran-t d abrid 
n uḍar i yemdanen. D ihdumen n tedrimt i yessebleɛ cwiṭ 
n uɣlad-nni yewwin isem n umeɣras n tegrawla. «Ugar n 
wayen yelhan d acungu n wayen yelhan», Ixeddimen-nni 
akk n uṣeggem n uɣlad-nni, d acmat i teccemten. Tidet-is, 
am  wakken  i  d-ttinin  d  tiyita  n  tkuba1  deg  waman  imi 
uɣalen  rran-tt-id  akken  tella  yakan,  ldin  aɣlad-nni  i 
tkerrusin.  Acukan  yif  akken  yella  zik-nni  wala  tura, 
ccemten-akk. Ulac agalis ara aɣ-d-yemmlen tilin  n  tzeqqa 
n  ssinima  « Le  Régent ».  Tanedlist  n  Tira  timgedsin 
tesekkeṛ tiwwura-s. Ssuq-nni i umi ttinin « Le Monoprix » 

seg 

                                                
1 Takuba = Epée. 2 Abduz = Toilettes. 3 Azadaɣ = Immeuble. 4 Zzan = Sapin. 5 Nuwal 
amendi = Joyeux Noël. 

 
 
- 50 - 

ẓerben-t am zun akken la d-as-ttalsen axeddim ur n-keffu. 
Akken daɣen ula d ssuq n « Bon Marché » yuɣal d abduz2 
ideg beẓẓden meddem. Amḍiq n uzadaɣ3 uṭṭtun 18 yegra-
d d ilem seg d-ihud ẓeṛbent ula d netta, aya yesmektay-d 
tugdin  akked  uɣunfu  n  wungal  n  Auguste  de  Breton, 
Iɣraben ifellaten (Les Hauts Murs). Imdanen tura dayen ur 
ttamnen  s  tilin  n  Baba  Nuwal,  ala  surfet-iyi,  ur  ttamnen 
ara s ureggem n udabu. Tasuta n wass-a bdan ttissinent d 
acu  i  d  Baba  Nuwal  akked  yineglusen-is  imeẓyanen. 
Uɣalen-d  s  yiwet  n  talɣa  n  ilellucen  i  la  nettaf  ttnuzun 
ɣur…  wid  yeznuzun  deg  tqaɛet.  Deg  wakud  ideg  nella 
ass-a,  aya  d  taɣawsa  yessewhamen !  Ɣas  akken  Zzan4  d 
aseklu n ukawaču, maca yif akka wala ulac akk. Mačči am 
zik d Zzan ucbiḥ agellid n teẓgi. «Nessaram talwi i wakal 
akked yemdanen yelhan » Nuwal amendi5 ! 
  Ma yella tuɣalin s axxam-nneɣ (teḥt ṣṣur) ddaw uɣrab 
deg… ugmam n Bir Ǧebbaḥ yessefreḥ aṭas jidd-a Keltum, 
maca  seg  tama  nniḍen,  mačči  akken  i  yella  lḥal  ɣef  yi 
(yemma) Weṛdiyya, i d-yezzaknen seg tazwara tettheggi i 
umennuɣ, d… «taqerruyt» am ucabcaq ɣezzifen n waman. 
Ssseba-s ?  Yif  akken  tmal  ɣer  tiɣin  n  yiselsa  yeḥman  i 
tegrest  i  d-teddun,  nnan-ak  d  ad  teqseḥ  aseggas-a,  wala 
tiɣin  n  yilellucen.  Maca,  ṛṛay  ur  icud  ara  ala  ɣer-s  nettat 
weḥd-s,  yella  Muḥand  ameqqran,  baba,  yefra-tt  deg  ṛṛay, 
acku  deg  tallit-nni  ulac  aciwer  d  netta  i  d  aqeṛṛuy  n 
wexxam  yerna  tezga  tetteddu  deg  wawal-is 
jidd-a 
Kelttuma,  ɣas  akken  d  yelli-s  n  Weṛdiyya.  Ha-t-an  amek 
ttemɛawanen ger-asen yiɛeggalen  n twacult. Ur teǧǧa ara 
ad as-d-cnun timucuha, Weṛdiyya teṭṭef-asen taɣennant ur 
tebri  ara  i  ṭbel  deg  waman.  Tekker-d  s  lǧehd  mgal,  acku 
igerdan  mi  ara  sɛan  ilellucen  ad  uraren  yes-sen  beṛṛa 
sakin ad ten-id-walin yigurdan nniḍen ad asmen.  

 
 
- 51 - 

 
Axxam-nneɣ, uṭṭun 4 n «l'impasse du Palmier» (ddaw uɣrab1) 
deg Bir Ǧebbaḥ, Taqṣebt. 

 

                                                
1 Aɣrab = Mur. 

 
 
- 52 - 

 
«Ɣur-wat  win  neɣ  tin  ara  d-yezziknen  alelluc-is  i 
wiyaḍ !  »  i  d-tettini !  Wid  i  d-teqsed  d  igurdan  n  Saɛid 
akked  Rabeḥ  n  Axxam  n  Ɛarab,  abaɛda  arraw  n  win 
yemmuten  ttinin-as  Si  Xlifa,  d  yiwen  yellan  ixeddem  d 
aferraḍ,  yenɣat  waṭan.  Si  Xlifa,  i  d-yusan  seg  temdint  n 
Tnes  i  d-yezgan  ɣef  yiri  n  yillel  deg  twilayt  n  Cclef,  iruḥ 
yeǧǧa-d  deffir-s,  Ḥusin,  Lbahi,  Nureddin  akked  weltmat-
sen  Zahia  akked  Salima  i  yellan  meẓẓiyit  aṭas.  Ugar  n 
waya,  tekkes-iyi  yemma  iselsa-inu  n  Lɛid  tameẓyant, 
akken ur ttasmen ara yigujilen-nni.  
  Nennum, mi ara tili teqriḥt n tmettan n win ɛzizen, ɣas 
akken ɣur wiyaḍ i d-teḍra, necrukuy leḥzen-nni ayen akk 
ara yeṭṭef alamma yekfa. Maca, mačči akken i teḍra Lbahi 
akked  Nureddin,  ur  kukran  yiwen,  wa,  yezzaken-d 
taḥerrast  n  nnefs,  wayeḍ,  d  tamekḥelt  n  waldun  i 
yeswehmen agrud-nni  i lliɣ ass-nni. Ma  yella d  nekk, lliɣ 
ḥezneɣ seg tmettant n xal-i Muḥemmed-Ṭṭeyeb Hadj-Ali i 
d-yeḍran  ɣef  umnaṛ  n  uzarug,  ttagment-d  wallen-iw  d 
imeṭṭawen  yal  mi  ara  d-mmektiɣ  belli  iruḥ  war  ma 
ssudneɣt  mi  tt-id-yessuter.  Seg  yečča  imekli,  yekker  ad 
yeffeɣ  yennak  aha  sellem  ɣef  xal-ik.  Ddfecceɣ  fell-as  ur 
ssetḥaɣ,  bɣiɣ  ad  as-zzenzeɣ  tasudent  iyi-d-yessuter  s  kra 
iṣuṛdiyen. 
 
 
 
 
 
 
 
 
 

 
 
- 53 - 

Xal-iw Hadj-Ali Muḥemmed Ṭṭeyeb ɣef usayes1 akked Ɛumar Mekraza. 

                                                
1 Asayes = Scène. 2 Krebbu = Méditer. 3 Amẓawen = Musicien. 

 

 

 
 
- 54 - 

  Krebbu2, ẓẓal rnu imeṭṭi ɣef umẓawen3 akked ucennay 
n  cceɛbi  Muḥ  Ṭṭeyeb,  aya  yessawaḍ  iẓri-w  s  icercuren  n 
yimeṭṭi  ur  iyi-neǧǧaǧa  ara  ad  waliɣ  weltma-s  Salima  i  d-
yernan  s  atmaten-is,  ula  d  nettat,  akken  ad  nasem  seg-s. 
Terra-d  ttar-is  akken  tebɣa  seg-neɣ,  imi  yakan  neskeɛrer 
akk fell-as : nella ncennu-as mi ara d-tɛeddi : «Salima babak 
djablek  delâa»  (Salima,  yewwi-am-d  baba-m  tadelleɛt).  D 
ayen  ibanen,  seg  yezri  wakud,  deg  teswiɛt  n  umekti  n 
cfawat, abdar n tɣawsiwin am ti d ayen  yesseḍṣayen, ɣas 
akken  tiririt  n  leqder  deg  teswiɛt  n  leḥzen  ur  telli  akken 
yessefk ad tili.  
 

♣ 

 

 

 
Axxam ameẓyan n wesɣaṛ n tmeṭṭut-iw Nazila. 

 

 
 
- 55 - 

 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

 
 
 

 
 
 
 
 
 
 
 
 
 

 

 
 
 
 
 
 
 
 
 
 
 
 
 
 
 
 
 
 

Ixf wis II 

Climat-de-France 

 
 
 

 
 
 
 
 
 
 
 
 
 
 
 
 
 
 
 
 

 
 
 

Izamulen n wayen ur nettfaka 
  Weṛdiyya ur tettwali ara ilellucen d taɣawsa i yes-s ara 
dhun, ara feṛḥen yigerdan, ɣur-s d taɣawsa i tmuɣli, d tin 
ideg  ara  yetɛeǧǧeb  wemdan  d  aya.  D  acu  kan,  deg  tallit-
nni  n  lḥif,  kra  yellan  d  taɣawsa  ɣlayen  aṭas  ttwalin-tt 
medden d tuffɣa i webrid n leɛwayed i yes-s tella tetteddu 
tudert  deg  Teqṣebt.  Ihi,  akken  ur  ttemyasamen  ara 
medden, ad  yeqqim leqder  ger lǧiran, « ad teɛdel »  yiwet 
d  tjiratin-is,  yemma  Weṛdiyya  tewwi  taqecwalt-nni  n 
yilellucen ɣer wexxam-nneɣ amaynut,  yebnan melmi  kan 
deg  Climat-de-France,  win  umi  ttinin  ass-a  Wad  Quric.  S 
waya,  leqder-nneɣ  ad  yeqqim  imi  i  nessebɛed  ilellucen-
nneɣ  ɣer  yiwen  n  umḍiq  i  d-yezgan  beṛṛa  n  temdint,  d 
adeg-nni 
ideg  ten-teffer  Weṛdiyya,  tsekker  fell-asen 
tawwurt,  yerna  mazal-iten  ar  ass-a  n  wussan  deg  tili  n 
wexxam-nni ideg nettili tikkwal, acku mačči din i nezdeɣ.  
 
Climat-de-France :  amezruy  n  tnezduɣt  n  « tuɛjilin »  i 
bnan s lɛejlan yerna mi terwi tmurt  
  Climat-de-France  neɣ  tanezduɣt  umi  semman  « n 
wesnerni »,  tin  ideg  ttalasen  wid  i  aɣ-yugaren,  wid  umi 
llan  ttinin  « ineṣliyen »,  tettwabna  deg  uqaleb  n  wesnerni 
n tdamsa akked tmetti n yimir-nni. Deg tallit-nni, hudden 
ibeṛṛaken  yellan imir-nni akken ad bnun  deg  umḍiq-nsen 
tinezduɣin  iwesɛen  iwha-t-an  i  tudert  deg  temdint.  S 
waya,  i  lmend  n  « ucebbeḥ »  n  yidis  icemten  n  tmaneɣt, 
yettwabna  tiɣremt1  n  Climat-de-France  deg  uqaleb  n 
« Uɣawas2 n Qṣenṭina » yettwassnen, d win i d-tessebded 

                                                
1 Tiɣremt = Cité. 2 Aɣawas = Plan. 3 Tahersant = Coloniale. 4 Agmuḍ = Est. 5 Agmam 
= Quartier. 6 Tasukt = Avenue. 

 
 
- 59 - 

tessefhem-it-id 

tahersant3  n  Qṣenṭina, 

yerna 
tedbelt 
tamaneɣt n ugmuḍ4 n Lezzayer, deg wass n 3 Tuber 1958. 
 
Climat-de-France neɣ amḍiq n lḥif?  
  Agmam5  n  Climat-de-France,  neɣ  Wad  Quric  akken 
yettwassen ass-a, yenṭeḍ ɣer yegmamen icebḥen n Lebyar 
akked  Bab  Lwad.  Inekcumen-is  d  abrid  n  Frais-Vallon, 
tasukt6 n Askri-Ḥasan neɣ isunan n uɣlad n Saadi-Mebrek 
i dyezgan deg wegni n Ṭagaṛa, deg tsukt n Malika-Gaïd.  
 

 
Akamyun-iw, tikerrusin-iw d ugaraǧ-iw. 

 

 
 
 
 
 

 
 
- 60 - 

 

 
Tamacint n txeyyaḍt n twacult n Meraga deg Dar Leɛric, deg Teqṣebt. 

 
Iɣzer n Fontaine-Fraîche, Beaucheray akked wexxam-is n 
uqermud  
Seg  yisunan1  yessalayen  ɣer  wegni  n  Ṭagaṛa,  amcali 
 
neɣ amɛeddi ad yekkes lxiq i wallen mi ara d-iwali imeẓri-
nni  ucbiḥ, awesɛan  n yillel n Lezzayer tamaneɣt. Ilemci-a 
d ucbiḥ yerna yesɛa imeḍqan anda ara yesgunfu wemdan. 
Tamuɣli syin ur tesɛi amedya, yiwen yezmer ad d-iẓer akk 
iɣzer  n  Fontaine-Fraîche  akked  wammas  n  uɛeddi2  i 
yettwabnan  deg  1947,  win  umi  ttinin  « Diar  Lqermud » 
(ixxamen  n  uqermud  azewwaɣ),  deg  la  Beaucheray,  sdat 
tiɣrem  n  Legembre.  Agmam-a  ur  yecmit  ara  ugar  n 
yibeṛṛaken-nni ihersanen n Paul-Bert i yebnan sdat lxezna 
n waman neɣ wid-nni n Rabah Timsit i d-yezgan ddaw n 
Uɣlif n Temḥaddit3 Taɣelnawt.  
 

                                                
1 Isunan = Escaliers. 2 Ammas n uɛeddi = Centre de transit. 3Tamḥaddit = Défense. 

 
 
- 61 - 

 
Dyar Lqermud (ixxamen n uqermud). 

 

 
 
 
 

 
 
- 62 - 

 

 
Taɛeddit n Saadi-Mebrek i yettawin ɣer Fontaine-Fraîche. 

 
Ifeggagen izewwaɣen1, yes-sen i yettweɛqal umḍiq 
  Ukessar  cwiṭ,  deg  tkurnict-nni  n…  « tculliḍt »  i  d-
yezgan  sdat  yifeggagen  izewwaɣen,  ad  d-naf  agmam2  n 
Climat-de-France  i  yettwabnan  deg  1957  deg  uqaleb  n 
uɣawas  n  Qṣenṭina  s  ṛṛay  n  Jacques  Chevalley,  lmir  n 
temdint n Lezzayer.  
  Agmam  n  Climat-de-France,  win  umi  semman  ass-a 
Wad Quric, tezga-d deg-s lbaṭima n « Wezrem » (Ḥnec), d 
yiwen  n  uzadaɣ  yennḍen,  tigzirt  n  Amari-Aicha,  azadaɣ 
amkuẓ2, tiɣremt n Pérez, tiɣremt n 200 n tgejda (win ideg 
d-uraren  asaru  n  Omar  Gatlatou  Eradjela  n  Merzak 

                                                
1 Ifeggagen izewwaɣen = Barreaux rouges. 2 Agmam = Quartier.  
2 Amkuẓ = Carre. 2 Azarug = Indépendance. 
 
 
- 63 - 

Allouache deg 1977), akked wemraḥ n ussirem anda i tella 
Weṛdiyya, yemma, tesɛa axxam.  
 

 
Ifeggagen izewwaɣen n Wad Quric n wass-a. 

 

 
 
 

 
 
- 64 - 

i 

tella  d 

tigzirt-nni 

Lkuriyat n yemnayen n tɣiwant 
Sdeffir  uzarug2  akked  ubeḍḍu  n  twilayin  n  1984, 
 
agmam-a i yellan, naqal, d amḍiq kan n tnezduɣt, yuɣal d 
tarbibt  n  tɣiwant  n  Teqṣebt-Wad  Quric.  Din  i  d-zgan 
« lkuriyat »  n  yeɣyal-nni  i  yettɛebbin  icwariyen  akken  ad 
d-jemɛen afraḍen n Teqṣebt.  
 
Baya taweɛrant, Muḥ aliktrisyan d wiyaḍ 
  Climat-de-France 
zedɣen 
Yizzayriyen  yeɣran  neɣ  yesɛan  ṣṣenɛa,  anda  yiwen 
yezmer  ad  d-yeḥseb  « ufrinen »  i  tesɛa  tmurt  akken  d-
nnan.  Gar-asen,  llan  yixeddamen  n  Wexxam  n  Hachette, 
iqeddacen  n  Leqṣer  n  Unabaḍ,  gar-asen  ljar-nneɣ  n 
wadda,  Muḥemmed  Khadraoui,  d  win  yellan  yekṛeh  ad 
as-rẓen  medden  aqarruy-is  s  lḥess  yerna  nezga  nsell  i 
« ccet »-is seg mebɛid. Seg wakken yessuggut seg-s, armi i 
as-nsemma « ccet, ccet ! ». Deg tidet, tudert deg Climat-de-
France ur telli ara d talwit-nni akked tsusmi i tella tebɣa-tt 
Weṛdiyya,  yemma.  Ɣef  umedya,  tteryel-nni  n  Baya, 
taǧaret-nni i aɣ-d-iqublen, tessken-d leḥsed-is mi as-tenna 
i Muḥ « aliktrisyan » ɣef yemma:  
—D acu-tt tmellaẓut-a? 
  Akken  kan  i  as-tesla  yemma,  rekmen-d  yidammen-is, 
yembawel-d  deg-s  uẓar-nni  n  yelli-s  n  Teqṣebt,  yekker-d 
ujenniw-is,  « yekkat  taqlaqalt »  am  uɛudiw.  tazmert-is 
tennerna-d  s  mraw  n  tikkal  yerna  tufa-d  tazmert  i  yes-s 
ara  as-d-terr  awal  i  mm  uqemmuc-nni  ameqqran  n  Baya 
yecban abidun n wuzzal yeččuṛen d lbaṭaṭa.  
—D  nekk  i  d  tamellaẓut,  niɣ?  Ɣas  wzen  awal-im!  Nekk 
arraw-iw tetten s tawant! I as-terra Weṛdiyya, yemma.  
 
 

 
 
- 65 - 

Tagnit n lḥers 
« Mi yekker ṭṭrad gar  lǧiran », tiyitwin akk ad ɛeddint 
 
yerna Weṛdiyya, yemma, win i tt-id-yeqqsen, ad t-teqqes, 
win i tt-id-iluɛan, ad t-tlaɛi, armi d ass ideg argaz n Baya, 
ula  d  netta  d  Waɣzen,  yessemɣer  tagnit  yerna  yewwi-d 
yiwen n weqjun d ameqqran, yessens-it gar tewwurt-nneɣ 
akked tewwurt-nsen akken ur aɣ-yettaǧǧa ara ad nṛuḥ ɣer 
uɣerbaz. 
 

 
Taqerɛunt n uyefki n tallit-nni. 

 

 
 
- 66 - 

  Tawaɣit  nettat  aqjun-nni  yemmeɣ-as  ɣer  yiri  i  Muḥ 
Crif,  lǧar-nneɣ  i  izedɣen  deg  unnag1  wis  ukuẓ.  Nekk  lliɣ 
ttmuquleɣ-d  seg  tṭuṭuct-nni  n  tsarut  yerna  walaɣ  mi 
yeddem  Muḥ  Crif  aqjun-nni  yerna  iḍegger-it  seg  ṭṭaq-nni 
ameqqran  n  unnag.  Weṛdiyya,  yemma,  i  d-yeẓran  ula  d 
nettat tadyant-a seg tṭuṭuct n tewwurt, tesseɣret seg lfeṛḥ. 
Yerna  seg  wass-nni,  Waɣzen-nni  akked  Tteryel-is  yensa 
lḥess-nsen.  
 
Ɣef mraw d sin (12), lawan  n yimekli, nella  nettɣimi-d 
ɣer  lmayda,  nɛemmer  ssuq  s  wawal.  Jidd-a  Kelttuma,  i 
yellan  mazal  ur  tettu  ara  lmut  n  xali  Ɛumar  i  iɛerqen  seg 
wasmi  i  t-ddmen  Yefransisen  deg  usunded2-nni  n  8  n 
wussan n 1957, tella tettru imeṭṭawen d iḥmayanen asmi i 
yemmut  Muḥemmed  Ṭeyyeb.  Mi  d-yiḥnin  wul-is,  teqqim 
tettmuqul-aɣ-d mi  nella  ntett s ssqaḍ aɣrum  i d-nuɣ sɣur 
Lḥaǧ  Qasi,  akewwac  n  Bir  Ǧebbaḥ  yerna  ntess  s  uḥaref 
afenjal-nneɣ n yiɣi i d-tuɣ Lila deg tqezdirt-is sɣur Ouraïs, 
ameskeffay3  i  yellan  zik  yesɛa  taḥanut  deg  umḍiq  umi 
ttinin Teḥt Skut deg Bir Ǧebbaḥ.  
  Akken  ad  iyi-d-asent  tektiwin,  ttedduɣ,  taṣebḥit,  ɣer 
tḥanut  n  muleḥlib  (ameskeffay,  bu  uyefki),  d  amḍiq  ur 
nzad  ara,  maca  igerrez  akken  ad  d-yeḥku  deg-s  Glagli 
timɛayin-is i yellan zik-nni mechurit.  
 
Tudert n yal ass deg temdint n Lezzayer 
Asmekti: Llan ttinin-as « Glagli »  
Imezdaɣen  n  Teqṣebt  llan  ttinin-as  Ɛemmi  Ɛli  acku  yella  d 
 
« aḥbib »  i  ttqadaren  akk  medden  deg  lḥerma  n  tmetti-nni  n 
yemdanen  menwala  n  Teqṣebt.  S  waya,  ɣef  wakken  d-tenna 
                                                
1 Annag = Etage. 
2 Asunded = Grève. 
3 Ameskeffay = Laitier. 

 
 
- 67 - 

Weṛdiyya,  yemma,  yella  yessaɣay-d  lfeṛḥ  deg  wulawen  n 
medden  deg  uɣlad  ur  nessufuɣ  n  Tezdayt  anda  i  tella  tezdeɣ 
jidd-a  Kelttuma  deg  umḍiq  umi  ttinin  « Ddaw  Tezlit »  ur 
nebɛid  ara  aṭas  ɣef  tala  n  Bir  Ǧebbaḥ  neɣ  « anu  n  win 
yettṛebbin tizizwa ».  
  Yerna uqbel ma yessebded uyaziḍ aqeṛṛuy-is akken ad 
yedden  deg  tebḥirt-is,  Ɛemmi  Ɛli  ad  t-in-tafeḍ  yekker, 
yebda axeddim  yal taṣebḥit… « n lxir » ideg ara d-yenqer 
yiṭij  ɣef  temdint  taqburt  n  Lezzayer.  Ɣas  meqqer,  maca 
mazal-it  yejhed  yerna  yeṭṭurrec,  yerna  tezlit-is  « teɛmer » 
aɣlad  s  uberriḥ-is  «  ḥlib »  (ayefki).  Akken  kan  ara  slent  i 
teɣri  n  Ɛemmi  Ɛli,  ad  bdunt  tlawin  ad  d-ǧǧellibent  seg 
wusuten-nsent n lbank n lqebba (usu n tqubbet) ad d-aɣent 
ayefki. Ta ad d-tejbu seg lmenzeh, ta ad d-tejbu seg lfuqani 
(annag n ufella) akken ad as-d-yesmir bu uyefki uqbel sut 
texxamin  n  lḥara  talemmast  (wesṭ  ddaṛ)  neɣ  n  tedwirt. 
Sakin, ad msegrawent akk ɣer lḥara am tzizwa, ta teqqar i 
tayeḍ  « ṣbeḥ  lxir »  neɣ  « nharek  mebruk »  (ass-im  d 
ambarek), yerna ssakayent-d akk lǧiran s wawal-nsent.  
 
Buzerriɛa tella d nettat i d ulzuz n lxeḍra yerna d nettat 
daɣ i d timaẓẓagin n tfunast.  
  Netta!  Ameskeffay,  yella  yettaki-d  uqbel  ma  yedden 
lefjer  akken  ad  d-yaɣ  ayefki  ɣer  yiwen  n  ufellaḥ  amalṭi  i 
yellan yettas-d seg yiwen n umḍiq ibeɛden deg Buzerriɛa 
s tɣeṭṭen-is i d-yettafken ayefki. Iqburen mazal cfan asmi i 
yella  umeksa-nni  « yesmeckukul-d »  taqiḍunt  anda  ara 
yezzenz  ayefki  sdat  tala  n  Bir  Ǧebbaḥ,  anda  i  yella 
yetteẓẓeg tiɣeṭṭen-is.  
 
 
 

 
 
- 68 - 

  D  amḍaɣa  n  tɣeṭṭen-nni  akked  učenčen  n  tnaynatin1-
i  d-yessegrawen  Ɛemmi  Ɛli  akked  d  wid 
nsent 
yeznuzuyen ayefki deg yiberdan.  
 
« Glagli » i as-ttinin yigerdan d yimeddukal-is  
 
Imir-nni,  igerdan  n  temdint  taqburt  semman-as  i 
Ɛemmi  Ɛli  « Glagli. »  Isem-a  iwata-t  acku,  ɣef  wakken  d-
nnan,  yella  yekkat  agellal  (ṭṭbel  ameẓyan)  mi  ara  iṛuḥ  ad 
yezhu  deg  tmeɣriwin  n  usedher  neɣ  tid  n  zzwaǧ.  Yerna, 
ɣef  wakken  i  d-nnan  warraw  n  ugmam,  d  « Glagli »  i  d 
baba-s  n  Ḥemmud-nni  mechuṛen  i  yesɛan  taḥanut  deg 
yisunan2  n  uɣlad  Chameau,  tin  ideg  yeznuzu  aɣrum  d 
uberyuc.  
 

 
Llan ttinin-as Glagli. 

 

                                                
1 Tanaynat = grelot. 2 Isunan = Escalier. 

 
 
- 69 - 

«Ḥlib !» (Ayefki !) 
Seg  yimir-nni,  uɣaleɣ  ur  zmireɣ  ara  ad  qqimeɣ  ur  d-
 
ttmektayeɣ  ara  « Glagli »  ula  mi  ara  as-sleɣ  i  Ɛemmi 
Rabeḥ  la  yettberriḥ  ḥlib !  (ayefki!)  yerna  « yettḍebbil »  s 
lbunya-is  ɣef  tewwurt  n  wexxam-nneɣ  deg  ugmam  n 
Saint-Raphaël deg Lebyar. Imir-nni nella deg yiseggasen n 
lbaraka  n  1970,  d  tallit  ideg  ameskeffay-nni  amɣar  yella 
yettɛeddi-d sdat-i,  yekna  lqedd-is seg tewser, seg  uɛbbi  n 
yiseggasen  d  wawal… « aḥercaw ».  Yal  tameddit,  mi  ara 
iɣelli yiṭij, ad d-yawi abrid seg dar lbegra (axxam n tfunast) 
i d-yezgan deg uɣlad Ɛumar-Bouneghaz (win yettwassnen 
zik  s  yisem  n  Verdun)  armi  d  abrid  n  Abdelkrim-Dziri 
(Pasteur aqbur), sdat usbiṭaṛ Birtraria anda i tella tettraǧu-
t  jidd-a  Kelttuma  s  tqezdirt-is  akken  ad  as-tt-id-yečča  s 
yiwen  n  udinar.  Taqsiḍt-a  tḍerru-d  yal  ass  armi  d  asmi  i 
yewweḍ  Ɛemmi  Rabeḥ  leɛfu  n  Rebbi.  D  ayen  ibanen,  ur 
nezmir  ad  nsers  deg  yiwen  n  uḍellaɛ  imeskeffayen 
iqburen  d  wid  n  wass-a.  Maca  yessefk  ad  nesteɛref, 
imeskeffayen-nni  n  zik,  i  yellan  d  imdanen  kan  n 
menwala, 
i 
yigmamen d imeqranen. Lemdet ɣef yergazen am wi!  
 

llan  ssawaḍen-d  ayefki  s  yiɣallen-nsen 

♣ 

Ala, ur ttettuɣ ara aya! 
  Mi ara iruḥ yiṭij ad yeɣli, mi ara d-neffeɣ seg uɣerbaz n 
Sarouy,  nettemsegraw-d  akk  ɣer  umḍiq  ideg  nemyeg 
asihar1,  deg  wexxam  n  jidd-a  Kelttuma  deg  Bir  Ǧebbaḥ, 
syin,  nella  netteddu  ɣer  wexxam-nneɣ  n  Climat-de-
France.  Ur  nella  ara  nettḍeggir  akud  deg  ubrid.  Mi  d-
neswa  kan  cwiṭ  n  uyefki  s  uɣiwel,  ad  d-neṭṭef  abrid  n 

                                                
1 Asihar = Rendez-vous. 2 Abdad = Arrêt. 3 Azeglal = Boulevard. 4 Ansay = Tradition. 
 
 
- 70 - 

tuɣalin  ɣer  wexxam,  naf-d  Weṛdiyya,  yemma,  tetḥeyyeṛ 
ɣef uɛeṭṭel-nneɣ.  
  Ulayɣer ma  neṛǧa aṭruli  n RSTA  i  yellan  yesɛa abdad2 
deg  uzeglal3  n  Verdun  (win  umi  ttinin  ass-a  Hahad-
Abderrezak  deg  Bab  Jdid).  D  aḍu  kan!  Win  yebɣan  ad 
yaweḍ  sanda  i  yeqsed,  ad  yeddu  kan  ɣef  uḍar,  yegzem 
ubrid  seg  tɣalltin  akked  yiɣezran.  Yif  akken  wala  ad 
yerkeb  deg  weṭruli-nni  i  iṛeqmen  s  « uẓerwal  akked 
umellal ».  
 
«Ṭriq ḥmamṣa» (Abrid n yimezza) 
  Abrid  gar  Teqṣebt  akked  Climat-de-France  yella 
iɛeǧǧeb  amcali  s  ccbaḥa-is,  ma  ulac,  win  ara  t-id-iɛeddin 
ad  yaf  anda  ara  iserreḥ  iḍarren-is  s  tikli  deg  webrid-a  i 
yettɛeddin ɣef tbeṛṛakin n « ḥmamṣa » n taddart n Lqeṭṭaṛ. 
  Win  ara  d-iɛeddin  syin  ad  yezhu,  ladɣa  lawan  n 
Taɣlust n tmeddit, anda, akk tiwaculin xeddment ṣṣenɛa n 
« tuzzut  n  Taɣlust »,  ttezzun  Taɣlust  daxel  yiwen  n 
ucebbak  d  ubrin  am  uqadus,  srusuyen-t  ɣef tergin,  yerna 
ttezzin-t  s  yiwen  n  wuzzal  am  win  iyes-s  skarayen 
takeṛṛust  zik-nni.  Ɣef waya  i  asen-semman  yimezdaɣen  n 
Teqṣebt « imezza » (wid yettezzun).   
 
Seg « l-gergabeyya » (tabriḍt) ɣer Wemṛaḥ n ussirem 
  Nella  netteddu  wa  deffir  wayeḍ,  deffir  weltma-tneɣ 
tameqqrant, Lila. Sya ɣer da, ad ffɣeɣ seg wadur akken ad 
azzleɣ  cwiṭ  deg  « l-gergabeyya »-nni  (adrar,  lexla)  i  d-
yezgan gar wesbiṭaṛ n Lqeṭṭaṛ d Climat-de-France.  
 
« Xalti » Xira, d Tazzayrit n tidet 
 
Sakin d lawan n yiwen n unsay4 ur yettbeddilen ara, d 
win  ideg  ara  nzul  ɣef  « xalti »  Xira  ama  s  ufus,  ama  s 
 
 
- 71 - 

wawal,  ma  d  nettat  tettarra-aɣ-d  azul  seg  wedrar-nni  n 
ukalitus  anda  i  tesɛa  temɣart-nni  taɛecciwt-is  qrib  ɣer 
yibeṛṛaken-nni  n  Tɛessast  tazirazt1,  anda  i  yella  wass-a 
Weɣlif n Temḥaddit Taɣelnawt.  
  Xalti  Xira?  Yezmer  lḥal  ad  tilim  teẓram-tt  kra  n  wass 
anda  akken  i  tezdeɣ.  Mi  yerfed  wemsebrid  aqeṛṛuy-is, 
yeẓra-tt,  ad  as-tini  « ṣbaḥ  lxir  ɛlikum »,  yerna  werǧin 
testewɛer ɣef waya. Yerna wid i as-d-yecfan, ẓran cwiṭ-nni 
n  temɣart  n  Xalti  Xira  tella  tettmeslay  s  weɣdebbu2  n 
yimezdaɣen-nni  n  Lezzayer  talqayant  i  d-irewlen  seg 
lbaṭel  i  tesɛedda  fell-asen  Fṛansa  deg  tmurt  akken  ad 
zedɣen ijufaṛ n Teqṣebt. Azulen n yimezdaɣen n « tmurt » 
llan ttḥazen yemma deg wul, yerna d aya i tt-yeǧǧan ad d-
tejbed  dindin  lemḥibba  akked  Xalti  Xira,  yerna  tella 
tettɛuzzu-tt,  sya  ɣer  da,  s  ubaki  n  sskeṛ  n  teḥjuṛt  neɣ  n 
Taɣlust.  Ma  d  nekkni,  akken  kan  ara  nzul  tamɣart-a  i 
yellan  d  azamul  n  tidet  n  yimezdaɣen  n  tmurt  talqayant, 
nella  netteddu  ɣer  « lɛecc-nneɣ  n  tayri »  deg  Wemṛaḥ  n 
Ussirem (Place de l’espérance) anda i rsen yilellucen-nneɣ 
deg yiwet n texxamt tameẓyant.    
  Deg  yiḍ,  nella  nettezzi-d  i  ṭṭabla  n  texxamt  n  wučči,  d 
tin i d-tuɣ Weṛdiyya yemma seg tḥanut n « Le Petit Duc » 
s  cwiṭ-nni  n  « tqacirt »  ideg  tetteffer  taɛezzult-is  tejmeɛ. 
Ɣer  yimensi,  d  ctitḥa  n  lbaṭaṭa  i  nella  ntett  s  waṭas.  Nella 
ntett  i  tafat-nni  tazegzawt  n  ṛṛadyu-nneɣ  n  TSF,  lawan  n 
rriwaya  i  llan  sɛeddayen-tt-id  srid  ama  seg  tzeqqa  n 
Pierre-Bordes (Ibn Xeldun n wass-a), ama seg umezgun n 
Lezzayer.   

                                                
1 Tɛessast tazirazt = Garde mobile. 2 Aɣdebbu = Accent. 

 
 
- 72 - 

  Taṣebḥit  zik,  Weṛdiyya  yemma,  i  yellan  teɛya  seg 
uɛeṭṭel-nneɣ  deg  beṛṛa,  tella  tettxemmim  amek  ara  iyi-d-
taf ssebba akken ad qqimeɣ ɣer-s. Ssebba ara d-taf: 
—Uɣal ɣer yiḍes! Ha-t-an la yettceṛcuṛ ugeffur!  
Yerna akken ad ternu ad tefk lḥeqq i yiman-is, trennu-d:  
—Amek  ara  yeǧǧ  yiwen  arraw-is  ad  ffɣen  deg  lḥal  yerwin  am 
wa? Wekkleɣ-as Rebbi i tcixet-ik.  
  Dɣa  s  waya  i  tella  yemma  tetteg-iyi-d  abrid  akken  ad 
beṭleɣ  aɣerbaz  yerna  ad  ṛuḥeɣ  ɣer  texxamt-nni  ideg  rsen 
yilellucen  akken  ad  urareɣ  yes-sen  ala  nekk.  Imir-nni,  ad 
sleɣ i yigerdan cennun:  
 

« Ya cta, ṣebbi, ṣebbi 
U l-Ɛeṛbi b-slamt-u 
Qeṭṭɛu-lu dewwaṛt-u 
Xalt-u mehbula 
Ḍerbat-u b-nnebbula » 

 
  Ay ageffur ɣli-d, ɣli-d 
  Aɛrab deg slama-s 
  Gezmen-as akerciw-is 
  Xalt-is d tameslubt 
  Tewwet-it-id s tcuffet 
 
  Wissen,  ahat  seg  wasmi  i  sɛiɣ  xemsa  n  yiseggasen  i 
qqimeɣ,  ur  beddleɣ  ara.  Ahat  d  tidet,  imi  yal  tikkelt  ideg 
ara  sleɣ  i  ugeffur  yekkat,  mazal  cennuɣ-d  s  leɛqel  Ya  cta, 
ṣebbi, ṣebbi, dɣa ula d yessi, Amina akked Yasmin ad bdunt 
ad tt-id-cennun.  
 

 

♣ 

 
 
- 73 - 

Ass-nni lliɣ xemsa n yiseggasen fell-i  
  D  acu  i  iyi-yeḍran  ass-nni  ideg  Weṛdiyya,  yemma,  ur 
tufi  ara  wakud  akken  ad  iyi-d-tesmekti  ɣef  tilin  lliɣ  sɛiɣ 
xemsa  n  yiseggasen ?  D  win  i  d  leɛmeṛ  ideg  ara  yebdu 
uqcic  abrid  ɣer  uɣerbaz.  Dɣa,  greɣ  asurif  s  uɣiwel,  ṭṭfeɣ 
jidd-a  seg  wecḍaḍ  n  uḥayek-is,  ddiɣ  yid-s  ɣer  Tebḥirt  n 
Marengo.  Ahat  d  nniyya-nni  n  ugrud  i  iyi-yeǧǧan  ad 
dduɣ,  mebla  ma  terra-tt  jidd-a  Kelttuma  tmara  ad  iyi-
tezzuɣer d iɣil ɣer uɣerbaz. 
 

 
Aɣerbaz n yimeẓyanen n uɣlad  n Debbiḥ-Crif. 

 

 
 
- 74 - 

«Ya kilu!» «Ya kilu!» (A asekṛani!) 
  Akken yebɣu yili, asmi i kecmeɣ ɣer uɣerbaz, ur iyi-d-
teɣli  ula  d  tiqqit  n  yimeṭṭawen,  yili  igerdan  nniḍen  ttrun 
imeṭṭawen  d  iḥmayanen  deg  wass  am  wass-nni.  Bitt 
ṛewwun  imeṭṭawen, ɣas akken llan d  iḥercawen  uqbel ad 
kecmen ɣer uɣerbaz. Yerna d nitni s timmad-nsen i yellan 
tteddun  deffir  yisekṛaniyen, 
ttlaqaben-ten  alamma 
ssuffɣen-ten  i  leɛqul-nsen…  ddnub-nsen  awḥid  netta  d 
tissit  n  lkas  n  zzyada,  d  win  i  ten-yeǧǧan  la  ttmalen 
tikkwal ɣellin… Mi d-yemlal usekṛani akked yigerdan, ad 
t-snedmen  ɣef  teswiɛt-nni  tamcumt  ideg  yessaweḍ  iman-
is ad yeskeṛ.  
  Ula  d  « ameqqran » ara  d-yegren  iman-is  akken  ad 
yennaɣ  igerdan-nni  d  amcum-is!  Netta  daɣ  ad  ixelleṣ 
amur-is,  yerna  ad  yecɛef,  ur  yettɛawad  ara  ad  yessekcem 
iman-is  deg  ccɣel  n  yiɛessasen-a  imeẓyanen  n  ṣṣwab  mi 
ara  xelṣen  asekṛani.  Win  ara  d-yegren  iman-is,  ad  as-d-
snulfun yigerdan-nni talaqebt yerna akken ara teqqim ɣer-
s alamma d asmi ara yefnu leɛmeṛ. Wa d ccerṭ ulac tuɣalin 
deg-s  yerna…  d  ansayen  n  uɣlad  i  d-  yeqqaren  akka, 
yiwen ur yezmir ad yeffeɣ i webrid-a, ma ulac ad t-laqben 
yigerdan.  Ihi,  yif-it  kan  ma  iwet  yiwen  iɛedda,  ad  yeǧǧ 
asekṛani-nni ad qeṭṭin deg-s yigerdan.  
  Mačči  s  yeẓra  ara  t-ṛejmen!  Lemmer  meqqar  d  anect-
nni! Maca llqubat-nni ugarent aṛjam. Mi as-tt-id-ksan ad t-
ttḍafaren,  ad  ttberriḥen  « ya  kilu ! »  « ya  kilu ! »  (a 
asekṛani!)  alamma  yewweḍ-d  ɣer  uḥanu  n  tedwirt-is.  S 
waya,  ad  yuɣal  usekṛani-nni  d  taḍsa  gar  lǧiran-is  d 
warraw n uɣlad -is.  
(taɛeddit-nni 
  Mi  d-iɛedda  usekṛani  deg  usebbat 
yettwaseqqfen), ad d-rnun yigerdan deffir-s, tezlit-nsen ad 
tt-id-yettarra usebbat-nni i yuɣalen d yiwen seg yizumal n 
 
 
- 75 - 

temdint taqburt n Teqṣebt. Tamuɣli deg usebbat mazal-itt 
ar ass-a tettarra-d ṣṣda n tuɣac umi nennum nsell zik deg 
Teqṣebt.  
 

♣ 

 
Tirzi ɣef yiẓekwan d ssuq n Lqeṭṭaṛ  
  Zik, taṣebḥit n wass imqeddes tella d taṣebḥit n tlawin 
tteddunt  ad  rzunt  ɣef  yiẓekwan  n 
i  yellan 
kan 
yimeṛḥumen  deg 
tmeqbert  n  Lqeṭṭaṛ.  Ɣef  waya, 
yettwagdel1 ɣef yergazen ad kecmen ɣer tmeqbert-nni kra 
ara tekk tṣebḥit, yerna irgazen qeblen lqanun-a.  
 

 
Timeqbert n Lqeṭṭaṛ  

 

                                                
1 Yettwagdel = Interdit 

 
 
- 76 - 

  Ladɣa  imi  ṛṛay-a  yedda  deg  webrid  n  wansayen  d 
lḥeṛma. S waya, abrid n Lqeṭṭaṛ i yezgan yettaččaṛ d lɣaci 
deg wussan n yimalas1, yettuɣal d amellal taṣebḥit n wass 
n 
ljemɛa.  Tulawin  llant  ttlusunt  aḥayek  umi  ttinin 
lemṛemma, ddalent  udmawen-nsent s weɛjaṛ n ṣṣenf-nni  n 
ɣurzet  ccbika.  Mi  ara  tteddunt  deg  webrid,  ttbanent-d  d 
tijeǧǧigin  n  uyasmin i tafat n yiṭij. Iḥuyak-nsent imellalen 
myezgent  swaswa  kan  akked  yinagan-nni  n  tmeqbert 
yerna ttcebbiḥen-tt. Ma d irgazen, ẓran tella « lfayda » seg 
tiǧǧin n tlawin ad ffɣent yiwen wass deg yimalas. Dɣa ɣef 
waya i d-yennulfa ula d ssuq n Lqeṭṭaṛ . Seg wansi i d-tusa 
takti-a?  Yejbed-itt-id  yiwen  n  ubeṛṛani  ɣef  Teqṣebt  i  d-
yusan  seg  tmiwa  i  d-yezzin  i  Lezzayer.  Ixemmem, 
yexdem. Yewwi-d ifeggagen n wuzzal  i ikeccmen wa deg 
wa, yessebded-iten, iga-d aɛric, sakin idel-it  s lbac. Sakin, 
bdan  neṭṭḍen-d  ɣer-s  yiqiḍunen  nniḍen  n  yimzenzen,  wa 
yeznuzu  taɛeṭṭart,  wa  yeznuzu  iceṭṭiḍen  n  taḍuṭ,  wayeḍ 
yeznuzu ijeqduren n wexxam. Sakin wwḍen-d yimzenzen 
n  lxeḍra  d  lfakya  n  ssuq  aqbur  n  Jameɛ  Lihud  (win 
yuɣɣalen  ass-a  d  tamesgida  n  Ibn  Fares)  deg  wemṛaḥ  n 
Amar-Ɛli  neɣ  Ɛli  La  Pointe.  Dɣa  d  nitni  i  d-yesnulfan 
aberriḥ  n  « Xeyyru,  xeyyru  ya  n-nsa »  (xtiremt,  xtiremt  a 
tulawin), yerna znuzuyen s wezgen ujemmal s uzal rxisen 
armi  d  ayen  kan.  Tin  daɣ  d  tallit  ideg  mi  d-iɛedda  kan 
ucambiṭ, ad yens akk lḥess-nni n ssuq. Ssuq n tallit-nni ur 
yesɛi  ara  akk  assaɣ  akked  win  n  wass-a  ideg  yimzenzen 
imezdaɣen.  Zik 
ssamasen 
Taqṣebt  tella  tesɛa  setta  n  tewwura  yerna  sɛant  wakud 
anda i leddint. Tezlit-is seg yidis n Bab Ɛezzun ɣezzif 750 
n  yimitren,  ma  d  win  n  yidis  n  Bab  Lwad  yesɛa  900  n 

izenqan  yerna  ttcewwilen 

                                                
1 Imalas = Semaine. 

 
 
- 77 - 

yimitren  yerna  d  Ḥasan  Baca  i  t-yebnan  deg  1540. 
Tawwurt  n  Bab  Jdid  tettwabna  deg  lqern  wis  16  yerna 
tessuffuɣ  ɣer  lexlawi  n  Lqeṭṭaṛ  .  Ɣef  leḥsab  n  yeḍrisen 
iqburen,  Bab  Jdid  neɣ  Tawwurt  Tamaynut,  rẓan-tt  deg 
1866 s yisem n lewṣayat n uqebṭan Attart (ajenyuṛ n lebni) 
i  d-yettwabedren  deg  uṛabul  n  23  Meɣres  1831,  i  d-
iweṣṣan ɣef uhuddu n temdint n Lezzayer. Ala lemqam n 
Sidi  Menṣur  akked  useklu-nni  ameqqran  n  weflaṭan  i  d-
yerran tili i Leqṣer n Dday ara yeqqimen. 
 

♣ 

 
«Mmeslay-iyi-d  ɣef  temẓi-inu»  a  tala-inu  taqburt  n 
Fontaine-Fraîche1.  
Yir ṛṛay n wemdan yergel tala-nni s weɣrab 
 

 

                                                
1 D azwel i d-yettwareḍlen sɣur Salvatore Adamo. 

 
Fontaine-Fraîche. 

 
 
- 78 - 

  Tiliwa  n  Lezzayer  ur  yezmer  yiwen  ad  tent-id-yeḥseb  s 
yiḍudan  n  yiwen  n  ufus.  Mi  tekkreḍ  ad  ten-id-tḥesbed,  dindin 
ad  yeḥbes  leḥsab-ik  imi  qrib  ur  d-yeggri  wacemma  seg  wanect 
akken akk i yellan zik. Tiliwa-nni i yes-s tella tettzuxxu Tmurt 
n  Sidi  Ɛebdeṛṛeḥman,  amur  ameqqran  seg-sent  yeqqur.  Uqbel 
ma  tekcem-d  Fṛansa  deg  1830,  azal  n  150  n  tliwa  n  baylek  i 
yellan  deg  Lezzayer,  tezzi-d  fell-asen  tmeqqunt  n  yiɣladen  am 
Bir Ǧebbaḥ, Sid Mḥemmed Ccrif akked Mzewweq, deg Teqṣebt, 
tamdint taqburt n Lezzayer.  
  Ass-a,  tiliwa  n  « lɛaṣima »  (tamaneɣt)  ala  d  « lmidad » 
n  « yineɣmasen »  i  d-mazal  la  d-yettenɣal  fell-asent.  Ɣef 
waya i yuklal ad d-nebder tawaɣit i as-yeḍran i Fontaine-
Fraîche  i  d-yezgan  deg  la  Vallée  (Iɣzer),  d  tin  yebnan 
ddaw wegmam n Ṭagaṛa (Tagarin), qrib  ɣer  Lebyar. Ulac 
aman  ur  d-ijebbed  ara  wemdun  n  « tala  tasemmaḍt » 
(Fontaine-Fraîche)  i  yellan  zik  tɛeǧǧeb  imsebriden  s 
ccbaḥa-is  am  tament  mi  ara  d-tejbed  tizizwa.  D  yiwen  n 
wergaz i tt-yeɣzen ddaw « lḥuma » (agmam) n Draɛ Ddis i 
yellan  d  aḥric  seg  Lebyar.  Acceṛceṛ  n  waman-is  yezmer 
yiwen ad as-d-isel akken kan ara d-yaweḍ ɣer tlisa akken 
ad  d-yeffeɣ  seg  wegmam  n  Climat-de-France  (Wad 
Qurayc n wass-a). Ula d nekk mazal cfiɣ i tala-nni i yellan 
tettenɣal sdaxel n yiwet n tqubbet. Din, lliɣ ḥemmleɣ, am 
nekk,  am  yemsebriden,  ad  qqimeɣ  ad  sgunfuɣ  cwiṭ  ɣef 
yiwen  seg  sin-nni  n  yiɣulad  i  yellan  ɣef  unekcum  n 
tqubbet-nni,  sakin  ad  sweɣ  aman.  Tala-nni  tella  daɣ  d 
« amḍiq n wesgunfu » i yebna yiwen n yimḍebber aṭerki i 
yelli-s,  ɣef  wakken  d-ḥkan  yimezdaɣen  n  umḍiq-nni:  ɣef 
wakken  d-nnan  kra  n  medden  din,  « mi  yella  dday 
aneggaru n Lezzayer, Lḥusin, la yettcali ɣef uɛudiw netta 
akked yelli-s deg lexlawi i d-yezzin i Lezzayer, tesla yelli-
s-nni  i  ‘ubbeqbeq’  n  waman  deg  umḍiq-nni.  Seg  wakken 
 
 
- 79 - 

ḥnin  yimesli-nni  n  waman,  tageldunt-nni  yusa-tt-id 
nadam,  teṭṭes  deg  welma-nni  azegzaw  n  umḍiq-nni. »  D 
acu  kan,  ɣas  nnuda  mliḥ  deg  teṛcibin,  ur  d-nufi  ula  d 
yiwen  n  weḍris  ideg  d-tettwabder  teḥkayt-a.  Iḍrisen 
iqburen  bedren-d  kan  ha-tt-an  zik  tella  din  yiwet  n 
« tceṛcuṛt »,  maca  medden  « ad 
ilin »  snulfan-as-d 
tamacahut. D acu kan, tezmer ad tili teḥkayt-a d tidet imi 
tala-nni  ur  tebɛid  ara  aṭas  ɣef  « Daṛ  Sselṭan »  (Axxam  n 
Uselṭan) n Bab Jdid.   
 
Reglen-tt s weɣrab i lebda 
  Maca, yiwet n tikkelt, mi ddiɣ ad  rzuɣ amḍiq-nni ideg 
lliɣ ttacaṛeɣ-d taqezdirt akken ad  nɣeɣ  yes-s  fad, mačči d 
Fontaine-Fraîche-nni  n  temẓi-inu 
i  n-ufiɣ,  wanag  d 
taccmutit  n  yiwet  n  tala  i  reglen  s  weɣrab  i  lebda  yerna 
war ma tella ssebba ibanen. Aɣrab-nni yessedreg-itt, yerna 
win i d-iɛeddan syin-a werǧin ad iẓer din tella zik tala iseg 
d-swan acḥal n yemsebriden.  
 
D ṛṛay i d-yekkan seg yiwen kan yidis 
  Mi  sseqsaɣ,  yenna-iyi-d  yiwen  n  lǧaṛ  n  tala:  « Deg 
yiseggaseg n 1980, llan yimezdaɣen n Wad Quric ttasen-d 
deg waṭas yid-sen yerna ttgen tigganit akken ad d-agmen 
aman  seg  Fontaine-Fraîche,  imi  i  llan  xuṣṣen  waman  deg 
tallit-nni. »  Tisin  akked  tuɣalin  n  wanect-nni  akk  n 
yinagamen  s  yibidunen-nsen 
imezdaɣen  n 
« tegzirt »-nni. Dɣa, akken ad yeḥbes akk waya, lǧaṛ-nni n 
tala  i  ikecmen  ɣer  wexxam-is  seg  nnig  tewwurt  n 
Fontaine-Fraîche, yergel anekcum n tala-nni s weɣrab, yili 
tala-a tuklal ad teqqim i lebda.  
 
 

icewwel 

 
 
- 80 - 

Taxeṣṣart i d-yellan ɣef wayla n baylek 
Seg  yimir-nni  i  uɣalen  waman  n  tala-a  la  tent-yettess 
 
wakal war  ma fuṛsen seg-sen yimezdaɣen i  d-yezzin fell-
as, war ma tkemmel tala-nni tettcebbiḥ agmam. Tin i tent-
yerwin  ugar  nettat aman-nni  i la yettṛuḥun  deg wakal, la 
ttfelliqen  abrid-nni  i  yessawaḍen  ɣer  Fointaine-Fraîche. 
Ɣef umedya, aṭas n yimeḍqan ara naf din yewwet deg-sen 
yiɣisi  yerna  la  d-tteffɣen  seg-sen  waman.  « La  d-tteffɣen 
waman  seg  waṭas  n  yimeḍqan  yerna  la  ttgen  tiḥemmalin 
deg yeɣladen-nni. » i aɣ-d-yenna yiwen n umezdaɣ n din.  
 
Fontaine-Fraîche, d ayla ucrik 
  Maca akken yebɣu yili, lemmer ad as-d-yuɣal ccan-is i 
umḍiq-a,  aya  ad  d-yili  i  lfayda  n  medden  akk.  Tala-a  i 
icebbḥen  zik  amḍiq-is  tettwaɣ  seg  ṛṛay  uzlig  n  « lbaṭel ». 
Deg  tidet,  d  baylek  i  yessefken  ad  d-iḥettem  tazmert  n 
lqanun  yerna  ad  d-yini :  « D  nekk  i  d  ddula ! »  Tidet 
yessefk ad tt-id-nini acku ta d tamsalt n uḥuddu n  umḍiq 
yettekkan deg tgemmi-nneɣ.  
 

Climat-de-France, 11 Dujembeṛ 1960 

 

Climat de France, 
Taɣert n weẓru n Chevalley1 
Ters deg usu n Yeɣzer n Quric 
D iɣzer i kksen i cfawat n Lezzayer.  
 
Climat de France, 
D asebrek, beṛṛa i ubrid, rekḍen yes-s 
Iswan2 n tegrawla n 1789.  

                                                
1 Lmir n Lezzayer. 2 Iswan = Buts. 

 
 
- 81 - 

 
Climat-de-France deg tmesbaniyin-nni n 11 Dujembeṛ 1960. 

 

 
Climat de France,  
D tacmutit n wezraɛ n tɣerma tahersant 
 
Climat de France, 
Sburen fell-as abeḥnuq, 
Yenṭel i lebda deg ccfawat 
N Gaulle Taṛumanit i yezgan tettettu. 
 
Climat de France, 
S lǧehd,  
I d-ttṣuḍun wurfan-is nnig leṣwar  
N Baṛbaṛus. 
 
Climat de France, 
Beɣsen-as-d yifeggagen izewwaɣen,  
N « la garde mobile » n Lqeṭṭaṛ 
 
 

 
 
- 82 - 

Climat de France, 
D bu uɣemɣum,  
D tislit n wenẓar deg lḥebs.  
 
Climat de France, 
D azwu n lḥif  
D lɛecc n yimenɣi mgal lbaṭel  
D leḥṣin umi zzin leṣwar d yifergan 
 
Climat de France, 
D aberkan seg tikli n lɛeskeṛ 
D yimesli n yikamyunen.  
 
Climat de France, 
Yeccuṛ d ibiriyen izewwaɣen akked yiberkanen.  
 
Climat de France, 
D aberqac seg yiceṭṭiḍen n yiserdasen.  
 
Climat de France, 
Yezdeɣ-it lweḥc n wuzzal n lfinga  
I d-skeflen seg yixerban4 n la Bastille.  
 
Climat de France, 
D tillas i tegzem tafat n llebreq 
D tafat n tefrara n tnerka.  
Yefka-d tafat i wemṛaḥ n ussirem3 
 
Climat de France, 
Wambeṛ yesɛa asihar d Dujembeṛ 
 
 

 
 
- 83 - 

Climat de France, 
Yerwi deg-s lḥal, d tallit n wid yekkren i lbaṭel 
D aṭan ideg ṭṭerḍiqen yijeqduren n tlawin  
Akken ad d-ɛeggnen ɣef tisin n l’OAS 
 
Climat de France, 
Deg wass-nni wis ḥdac, ara d-ilal 11 Dujembeṛ 
D win i d-yesseḥma yiṭij n Yulyu.  

 
 

 
 
- 84 - 

 
 
 
 
 
 
 
 
 
 

 

 
 
 
 
 
 
 
 
 
 
 
 
 
 
 
 
 
 

Ixf III 

Aẓeffun, akal n lejdud-iw 

 
 
 

 
 
 
 
 
 
 
 
 
 
 
 
 
 
 
 
 
 
 

 
 
 

Isem n Uẓeffun yusa-d seg wawal afiniqi Rusazus. « Rush » 

 
anamek-is « aqeṛṛuy » s tfiniqit.  
  Nnan-d asmi i teɣli Tɣernaḍt, teccuṛ ddunit d medden 
i  d-irekben  iɣerruba  s  lḥir,  mi  d-mazal  imenɣi  s  tkubba, 
akken ad d-zegren illel ɣer tmura ideg ara afen talwit. Dɣa 
s waya i d-usan Yimuṛiyen1 (inselmen n Spenyul) s icuḍaḍ 
n  Tefriqt  n  Ugafa.  S  yiɣil  i  ten-id-ssufɣen  seg  Spenyul  n 
lqern wis 17. Mi d-wwḍen ɣer wakal-a, ɣas ur t-ssinen ara, 
ufan  deg-s  talwit  d  tuṣṣra  i  asen-fkan  yimezdaɣen  i 
yettmeslayen  tutlayt-nsen.  Maca  Imuṛiyen  n  Spenyul  ur 
ttun ara lxir n wid i ten-ijemɛen, yerna ɛawnen ifellaḥen n 
tmurt-nneɣ  deg  lebni  n  lebyur  akked  wejmaɛ  n  waman. 
Yuɣ  lḥal,  asmi  i  llan  nitni  s  timmad-nsen  deg  Tendalust, 
llan  ẓewren  deg  umahil-a.  Mi  ara  d-yeɣli  yiḍ,  Imuṛiyen 
llan  ttɣimin  d  tawinnest,  cennun-d  tiqsidin  n  tendalust 
umi  llan  ttnezzihen  Leqbayel  s  ccuq.  Dindin  kan  yeffeɣ 
lexbar ɣer leɛṛac nniḍen, sakin ula d nitni uɣalen ttasen-d 
ad  slen  i  yibeṛṛaniyen-a  i  d-yusan  seg  yillel3  yerna  llan 
ssnen  ad  cnun.  Yiwen  seg-sen  yenna-as 
:  « Anwa 
wiyyi ? »,  wayeḍ  yenna-as:  « lɛazifun »  (wid  yekkaten 
aẓawan).  Dɣa  seg  yimir-nni  i  d-tennulfa  Aẓeffun,  tamurt 
wuɣur d-yusa yedles-nsen2.  
 
Amezruy  
 
Seg  yidis  nniḍen  n  yillel,  anda  i  tella  zik  taddart  n 
« Astérix  akked  Obélix »,  Iguliyen-nni  ur  ikennun  ara  i 
lbaṭel,  tella  yiwet  n  taddart  ideg  yedder  yiwen  n  lɛeṛc  n 
Yimaziɣen  iweɛṛanen  i  yellan  bedden  deg  wudem  n 
yiserdasen  n  Ṛṛuman.  Deg  tallit-nni,  Ruzasus  taqburt  i 

                                                
1 Amuṛi = Maure. 2 Yettwabder-d deg ‘’El Hadi El Anka’’, deg tesgilt n «Choumoue 
tilivisione» (Ticemmaɛin n tliẓri). 3 Illel = Mer. 

 
 
- 87 - 

yellan  d  aḥric  seg  Numidya,  llan  zedɣen-tt  Yimaziɣen 
« iweɛṛanen »  i  yugin  ad  yili  lkazirna  n  yiserdasen  n 
Ṛṛuman deg wakal  n Yugurten. Imḍebber  n  yiserdasen  n 
Yulyus  Qiṣer  ur  yextar  ara  Ruzasus  deg  lbaṭel.  Yuɣ  lḥal, 
amḍiq-a  yesɛa  azal  deg  yimenɣi  ɣef  tmurt.  Muqlet  kan! 
Ruzasus  tezga-d  deg  ugafa,  ɣef  yiri  n  yillel  yerna  zzin-d 
fell-as  yidurar  n  500  n  yimitren,  win  i  ten-yeẓran,  ad  as-
yini qrib ad awḍen ɣer usigna. Amḍiq-nni d ucbiḥ mačči d 
kra, imi mi d-qqimeḍ ɣef tqacuct, ad d-twalid Bgayet  neɣ 
« Bougie »,  « tacemmaɛt »-nni  taqburt  i  yefkan  tafat  i 
temdint ideg ḥekmen Yiḥemmadiyen.  
 
« Bu tergin d amɛellem deg teɛcuct-is » 
  Yerna mi ara yeddem yiwen taɣawsa ur yellin d ayla-s 
war ma icaweṛ ad yettusemma yeffeɣ i webrid, bitt yeffeɣ 
i  ṣṣwab.  Dɣa  s  waya  i  d-yufa  webrid  ajṛad  n  tmura  n 
Tuṛupt (yellan lluẓent deg Tallit Talemmast) zik akken ad 
d-yeẓdem.  Imcumen-nni  ur  yeɣrin,  ur  yettwaṛebban, 
ṛebban taksumt s lxir n wakal-nneɣ i kksen i yimarrawen-
is,  swan  seg  ccṛab  i  d-ssemɣin  deg  tebḥirin  n  Lezzayer, 
yerna rran akal-a d axxam-nsen. Uqbel ad teɣli temdint n 
Lezzayer,  imdanen-a  llan  d  igellilen,  tteddun  ḥafi,  ctaqen 
aɣrum  yerna,  asmi  i  d-ulin  deg  uɣerrabu  deg  Toulon, 
mlebbaẓen am lmal deg lfuḥa n lewsex-nsen. Aya mačči d 
anemgal n wanzi-nni i as-yennan: « Bu tergin d amɛellem 
deg teɛcuct-is » ? 
  Deg taggara n lqern wis 19 i bnan yemharsanen1 afrag-
nsen  ddaw  udrar  n  Temguḍt,  deg  yiwen  n  umḍiq  i  d-
yettḍillin ɣef webrid n yiri n yillel n Uẓeffun n wass-a.  

                                                
1 Amhersan = Colonialiste. 2 Tadbelt = Administation. 3 Illel = Mer. 

 
 
- 88 - 

  Deg  umḍiq-nni  i  « ḥeṛṛen »  iman-nsen  yemharsanen 
deg wayen  umi semman Port-Gueydon. Lmerṣa  n ṣṣyada 
n  yiselman  d  netta i yesrebḥen  ussan  n  yimeṛkantiyen-a i 
yellan d imɛellmen n yiṣeyyaden-nni iẓawaliyen.  
Ɣef  waya  i  d-tusa  tekti  ad  rren  Aẓeffun  d  taɣiwant 
 
tuxliḍt  n Port-Gueydon deg  uɣawas  n  ubeḍḍu  n wakal  n 
tedbelt2  tafṛensist.  Taɣiwant-a  sdukklen  deg-s  aṭas  n 
tuddar,  ḥuddent-tent-id  deg  wenẓul-agmuḍan  taddart  n 
Yiɣil  n  Tefrat  Jehma  akked  Zekri,  ma  deg  wenẓul-utrim, 
ḥuddent-tent-id  tuddar  n  Abizaṛ  akked  Tmizar  n  Sidi 
Menṣur.  
  Ar  ass-a,  mazal  Aẓeffun  d  ajerriḍ  n  tuqqna  gar  wakal 
ussid n Tmurt n Leqbayel d yiri n yillel3 n Bgayet i ibeɛden 
s qrib 83 n yikilumitren ɣef tlisa n tdayṛa n Uẓeffun.  
 
Taddart n Uẓeffun 
  Aẓeffun  ur  tessuggut  ara  awal  ɣef  umezruy-is,  maca 
tettaǧǧa  lateṛ-is  deg  wakal,  « ixerban1 »,  ad  d-inin  amek 
tella. Ixerban-a, win  yerzan fell-as ad  yemkerfaf2 deg-sen. 
Aṭas  n  yinagan  i  d-yeqqimen  ɣef  yezri-is,  gar-asen: 
tixxamin  n  tarda  tizuyaz3  d  yikufan  iqburen  n  yirden 
akked leṣwar i as-d-yezzin zik. Ur iɛeyyu ara wemdan seg 
tmeẓriwt  n  tɣawsiwin-nni  akk  tiqburin  i  d-ttafen  mi  ara 
ɣɣazen  medden  akken  ad  bnun  neɣ  mi  ara  kerrzen 
yifellaḥen akal-nsen. Ma d ifellaḥen ifṛensisen n Lezzayer i 
yellan  ttxemmimen  kan  akken  ad  ssuffɣen  lɣella  n  tmurt 
ɣer  Fṛansa,  ur  d-cligen  ara  akk  asmi  bnan  Leqbayel 
Taddart  n  Uẓeffun  ɣef  yixerban  n  temdint  n  Ruzasus  s 
timmad-is.  Maca  daɣ  deg  tallit-nni,  medden  llan  ur  d-
cligen  ara  akk  seg  wazal  i  yesɛa  weḥraz  n  umḍiq  ideg 

                                                
1 Ruines = Ixerban. 2 Mkerfef = Trébucher. 3 Izuyaz = Publis. 

 
 
- 89 - 

yella  lateṛ  aqbur.  Yagi  ar  ass-a,  acḥal  d  tikkelt  ad  d-
sseknen at Uẓeffun cwiṭ seg lateṛ n Ṛṛuman  i d-ufan ama 
deg  wexxam  aqbur  n  Leqbayel,  ama  deg  wid-nni 
imaynuten n ubiṭun imselleḥ.  
 

 

 

♣ 

Aẓeffun 

 

 
Taɣiwant n Uẓeffun. 

 
Grireb a tadubbilt-iw ɣef Uẓeffun 
Lmerṣa ideg tteqqneɣ aɣerrabu-inu  
Amḍiq n ccfawat-iw 
Tamurt ideg d-ilul baba 
 
 

 
 
- 90 - 

Grireb a tadubbilt-iw ɣef Uẓeffun  
Tattalt n tmagit1-iw  
Anda i d-mlalen yidelsan d leqrun aya 
 
Grireb a tadubbilt-iw ɣef Uẓeffun  
Taɛebbuḍt i d-yurwen acḥal  
Tecbeḥ, tettakf-d lxir s waṭas  
D dduḥ i d-iṛebban acḥal d isem   
 
Grireb a tadubbilt-iw ɣef Uẓeffun  
Seg yiɣden-im i tɛawed tlul-d Tɣernaḍt2  
D lwert s wazal ur nesɛi talast 
Lmektub-im usment seg-s tiyaḍ 
 
Grireb a tadubbilt-iw ɣef Uẓeffun.  
D tayemmat i d-yefkan acḥal   
I Lezzayer  
 
Tefka-d ufrinen seg warraw-is 
Lɛenqa d Lɛenqis 
 
Grireb a tadubbilt-iw ɣef Uẓeffun  
Ccbaḥa yettseḥḥiren  
Tezlit i d-yesṭurrucen  
 
Grireb a tadubbilt-iw ɣef Uẓeffun  
I d-yeṭṭḍen seg uyefk n Tendalust  
Atmaten n tɛebbuḍt i d-yewwḍen ɣur-m 
 
 

                                                
1 Tamagit = Identité. 2 Taɣernaḍt = Grenade. 
 
 
- 91 - 

Grireb a amru1-iw ɣef Uẓeffun  
D tala n ccfawat-nneɣ  
D lɛecc n tẓuri akked umezruy  
Issiakhem d Bachir Hadj Ali 
Timmeṛkantit n tmurt-nneɣ  
 
Grireb a tadubbilt-iw ɣef Uẓeffun  
Tucbiḥt, tin ibedden deg wudem n umesbaṭli 
Mm yegran n tirrugza d yiseɣ 
Tin yegguman ad teknu i Gueydon ameḍḍalmu 
 
Grireb a tadubbilt-iw ɣef Uẓeffun  
Ḍfer tiyita n umendayer  
D taɣratin n ṭṭrad n Faḍma n Summer 
Abrid n yemsebblen yesɛan tabɣest n wuzzal  

 

 
Ameskar deg uɣlad  n Omar-Yacef deg Uẓeffun. 

 

                                                
1 Amru = Stylo. 

 
 
- 92 - 

  Ula  asmi  i  d-lulen  watma  d  yessetma  s  waṭas,  baba 
ikemmel  yezdeɣ  akked  tḍeggalt-is,  Kelttuma  i  yella 
yettɛuzzu-tt  ugar,  ladɣa  imi  i  tella  daɣ  d  ɛemmti-s. 
Muḥend  Ameqran,  baba,  yella  yettqadar  mliḥ  tamɣart-a 
mm lxir, yerna ula d netta yerra-as lxir, ladɣa asmi i yeṭṭef 
taḥanut n ṭṭbix (taneččit) n jedd-i s yemma, Ṭeyyeb.  
 
«Lbabuṛ n Uẓeffun» (aɣerrabu n Uẓeffun)  
  Muḥend  Ameqran,  baba,  yella  yettaɣ  awal,  werǧin 
yettagi ad yeg kra, dɣa s waya i yessaweḍ ad yerfed iman-
is  s  « yiɣil »-is  akken  ad  yuklal  leqder  n  bab  n  wexxam. 
Asmi  i  yesɛa  ṛbeɛṭac  n  yiseggasen,  Muḥend  Ameqran, 
baba,  yella  ɣezzif  yerna  yejhed,  yerna  imir-nni  i  yeffeɣ 
taddart  n  yiṣeyyaden  n  Uẓeffun  akken  ad  yerbeḥ  deg 
« Lɛaṣima » (tamaneɣt). 
  Maca ass-a, mi akka ur t-mazal ara yid-neɣ, mazal tella 
yiwet  n  tuttra  i  iyi-« yerḥan »,  yerna  ndemmeɣ  imi  ur 
furṣeɣ  ara,  ɣas  akken  aṭas  i  ddiɣ  yid-s.  Wissen  ma  yella 
ula  d  netta  seg  gar  wid  i  d-yusan  ɣer  Lezzayer  deg 
« Lbabuṛ n Uẓeffun » (aɣerrabu n Uẓeffun)?   
Yezmer lḥal ad yili yusa-d ɣer tmurt n Sidi Ɛebdeṛṛeḥman 
ɣef uḍar, adrar, adrar, iɣzer, iɣzer, seg webrid n Weɣrib d 
Fṛiḥa ɣer Tizi Uzzu.  
Sakin,  seg  temdint  n  Uzzu,  ad  yili  ikemmel-d  abrid-is 
 
ɣer  Lezzayer  s  lkaṛ-nni  tawessart  n  Chausson  i  yellan 
tettaweḍ-d,  zik,  alamma  d  agmam  n  ubastyu  n  Lezzayer. 
Neɣ  yezmer  lḥal  ad  yili  yusa-d  seg  Azarus  taqburt  deg 
« lbabuṛ n Uẓeffun »!  
 
 
 
 

 
 
- 93 - 

 

 

 
Faḍila Dziriyya la tcennu ɣef uɣerrabu n Uẓeffun. 
 

 
Aɣerrabu n Uẓeffun. 
 
 
- 94 - 

Imeɛraken n weɣrum n Uẓeffun 
  Yagi,  asmi  akken  i  nsiɣ  deg  Uẓeffun  i  lmend  n  teẓrigt 
tis snat  n tira  n  usinaṛyu deg  unebdu  n 2012 wuɣur  i  iyi-
yeɛreḍ  Si  El  Hachemi  Assad,  imḍebber  n  FCNAFA,  ufiɣ 
drusit « yineṣliyen » n Uẓeffun i d-mazal cfan ɣef « Lbabuṛ 
n Uẓeffun » i yellan yessawaḍ medden seg Port-Gueydon 
ɣer Bab Illel (Tawwurt n Illel) n lmerṣa n Lezzayer.  
 

 
Tamuɣli n Uẓeffun, tamdint taqburt. 

 

 
  D acu kan, yefka-d Rebbi yiwen n umzenz n tlemmast 
n  temdint  n  Uẓeffun,  Samir  Akkou,  i  iyi-yennan  menɣir 
aɛebbi-nni n uxerrub i yella yettawi-t uɣerrabu-nni i yimzenzen 
n  ujemmal  akken  ad  t-zzenzen  i  yimṛebbiyen  n  yilfan  deg 
Lezzayer,  aɣerrabu-nni  yella  daɣ  yessawaḍ  ikewwacen  ɣer 
Teqṣebt,  Bab  Lwad,  Buluɣin  (Saint-Eugène  taqburt)  akked 

 
 
- 95 - 

Ḥusin Day. Daɣ, tacennayt-nni tameqqrant  n lḥuzi, Faḍila 
Dziriyya,  tecna-d  yiwet  n  tezlit  ideg  i  d-teckeṛ  ccbaḥa  n 
tmeṭṭut s  wawal-a:  « Nhudha  ki  babuṛ  Ẓeffun »  (Idmaren-is 
deg-sen  lxir  am  uɣerrabu  n  Uẓeffun).  Akka  i  iyi-d-yenna 
Brahim  Derri,  d  yiwen  seg  wid  iran  aẓawan  n  cceɛbi,  d 
win wukud qeṣṣreɣ cwiṭ deg usensu n Marin n Uẓeffun.  
 
Dyaṛ Lmeḥṣul (ixxamen n uṛeggem) 
  Muḥend  Ameqran  yezdeɣ  daɣ  akked  tḍeggalt-is 
Ṛabiɛa  (weltma-s  n  tmeṭṭut-is)  akked  sin  n  yiḍulan-is 
(atmaten  n  tmeṭṭut-is)  Ɛumaṛ,  i  yellan  ixeddem  deg 
usenkid1,  Muḥend  Ṭeyyeb,  i  yellan  yekkat  aẓawan  n 
cceɛbi  yerna  icennu,  akked  Sid  Ɛli,  i  yuɣalen  sakin  d 
amsiḍan  yerna  d  imwekkel  n  tsiḍent  i  yellan  yesɛa  lbiru 
deg uɣlad n Ali-Boumendjel (Dumont-d’Urville n zik).  
 

 

                                                
1 Asenkid = Assurance. 

 
Dyaṛ Lmeḥṣul. 

 
 
- 96 - 

  Kullec  yella  igerrez  armi  d  asmi  i  as-d-iḍebber  Sid  Ɛli 
axxam i Weṛdiyya, yemma, sɣur Massa Chentouf. Axxam-
nni,  d  lḥara,  yella  yezga-d  deg  tiɣremt  n  Dyaṛ  Lmeḥṣul 
(ixxamen  n  uṛeggem)  deg  Clos-Salembier,  yerna  d 
amasdag1  Fernand  Pouillon  i  asen-d-igan  iɣawasen3.  D 
leɛjeb! Maca yemma tezdeɣ kan din cwiṭ, yerna ur cfiɣ ara 
akk 
imi 
Lmadaneyya  tella  tebɛed.  Ihi,  i  wakken  ad  d-tqerreb  ɣer 
wat  wexxam-is,  tbeddel-d  yemma  tamudrut-nni  s  tin  n 
Climat-de-France s lemɛawna daɣ n xali Sid Ɛli.  
 
 

i  nezdeɣ  din,  sakin,  nettaxxer-d 

i  wasmi 

♣ 

 
 
 
 
 

                                                
1 Amasdag = Arcitecte. 2 Aɣawas = Plan. 

 
 
- 97 - 

 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

 
 
 

Ixf IV 
« Taɛecciwt » akked «Duda Baba Ɛli» 
 

 
 
 
 
 
 
 
 
 
 

 
 
 
 
 
 
 
 
 
 
 
 
 
 
 
 
 

 
 
 

 
 
 
 
 
 
 
 
 
 
 
 

 
 
 

 
Dduḥ. 

 

 
iqubel  anrar-nni  uḥṛis  n 
  Yella  yiwen  n  umḍiq 
wemhetwi  ideg  ala  bnat  Lqeṣba  (yessi-s  n  Teqṣebt)  i 
yetturaren din leɛciwa (taɛecciwt), yessi-s n yimeṛkantiyen 
n  tedwirt  (axxam  n  zik)  llant  tturarent  s  tɛelǧet1.  Tid  i 
yecfan ẓrant turarin  n tɛecciwt akked  tɛelǧet d  nitenti  i  d 
abrid i yessefk ad tɛeddi fell-as yelli-s n Teqṣebt akken ad 
teqqel  d  mm  lal  n  wexxam.  Maca,  ma  yella  turart-nni  n 
tɛelǧet tessutur-d kan ad telmed teqcict tazuzant n « duda 
ya  duda,  duda  Baba  Ɛli »,  turart-nni  n  tɛecciwt  llant  deg-s 
aṭas  n  tɣawsiwin  n  tudert  n  tidet  am  tasilt,  taseksut  n 
ufexxar, lkanun akked uniwel n cceṛba.  
 
 

                                                
1 Taɛelǧet = Poupée. 2 Aserram = Ebéniste. 3 Tamesgida = Mosquée. 

 
 
- 101 - 

Aserram2 n Dar Lkerma (axxam n tneqqelt) 
Ihi,  yella kan  yiwen  n « usurif » seg teswiɛt taẓidant n 
 
tudert deg wexxam n Lezzayer ɣer tmussni n userram i d-
ixeddmen ijeqduren. Aserram-nni inejjeṛ asɣar ɣlayen deg 
(aɣlad  ur 
i  d-yezgan  deg  zniqa  meqṭuɛa 
uḥanu-is 
yessuffuɣen ara), sdat yisunan i yessawaḍen ɣer tmesgida3 
n Sidi Mḥemmed Ccrif.   
 

 

 
Lkanun akked tasilt. 
 
 
- 102 - 

  Ulac  ccekk,  aserram-nni  n  Daṛ  Lkeṛma  (axxam  n 
tneqqelt)  yella  isell-d  i  harara-nni  i  llant  ssenkarent 
teqcicin deg wesṭ ddaṛ (tlemmast n lḥaṛa) n tedwirin. Dɣa, 
akken ad ihedden tiqcicin-nni i yellan sɛant kan amrar neɣ 
asarsu n « hula hup » akken ad  urarent, yuɣal ixeddem-d 
tixzanin,  lbifiyat  akked  wusuten  imeẓyanen  i  tɛelǧatin, 
yesrusuy-iten-id ad nzent deg tesqift n uḥanu-is. Ilellucen-
a n zik ttwaxedmen akken igerrez yerna nezmer ad d-nini 
ur  ten-ifen  ara  wid  i  la  d-yettwaxdamen  ass-a  deg  tmura 
nniḍen. D acu  kan, deg tallit-nni  n « lexṣaṣ », anda i  yella 
ɛziz  uṣurdi,  drus  yigerdan  umi  d-iṣaḥ  ad  uraren  s 
yilellucen-a.  
  D acu kan, medden dindin tettun lexṣaṣ-nsen mi ara d-
yawi waḍu seg ṣṣdeḥ ar ṣṣdeḥ yerna seg mebɛid, asefru n 
kra n teqcict mi ara tcennu s nneyya n temẓi:  
 

« Ya Ḥǧenǧel, ya Mǧenǧel » 

 

 

« Ya Ḥǧenǧel, ya Mǧenǧel  
Win kuntu l-bareḥ? 
Fi ǧnan Buṣaleḥ 
Wa klitu men teffaḥ u neffax 
Xebbi yedd-k ya meftaḥ. » 
 

(Ḥeǧǧenǧel, Meǧǧenǧel) 

 
(Ḥeǧǧenǧel, Meǧǧenǧel 
Anda i tellam iḍelli? 
Deg tebḥirt n Buṣaleḥ 
I teccam d tteffaḥ akked tẓidanin nniḍen 
Ffer afus-ik, d netta i d tasarut.) 

 
 
- 103 - 

♣ 

 
 
- 104 - 

 
Titteffaḥin-nneɣ n tayri. 

 

 
 

 
 
 
 
 
 
 
 
 
 

 

 
 
 
 
 
 
 
 
 
 
 
 
 
 
 
 

Ixf wis V 

«Nedjma» tettak-as «cbaḥa» 
i teqṣebt 

 
 
 

 
 
 
 
 
 
 
 
 
 
 
 
 
 
 
 
 

 
 
 

Yiwen wass, tella « Nedjma » 
  Deg  tallit-nni,  iqcicen  iṣaḥ-iten-id  kan  ad  ffɣen  ɣer 
tzeqqa n ssinima « Neǧma » anda i llan ttanfen yigerdan-a 
ad kecmen, ɣas akken d imeẓyanen. Yeɛni llan sɛan lḥeṭṭa, 
ladɣa mi ara d-lsen aserwal n lǧin, ad rnun fell-as tabluzt 
zeddigen, mellulen am yiḥuyak-nni n tyemmatin-nsen.   
 
Telha rriḥa n « Ploum-Ploum »  
  Llan  kkaten  lḥeṭṭa!  Ttṣeṭṭilen-d  aṣeṭṭel  n  Demsey, 
rennun-as leɛṭer n « Ploum-Ploum », anda i ɛeddan, ad d-
anfen i rriḥa-nsen. D tin i d rriḥa n uẓawali yerna tettraḥ-d 
seg mebɛid. Tella znuzun-tt deg tqerɛunin tizegzawin am 
uẓemrud1,  sɛant  lkaɣeḍ  ideg  d-weṣṣfent  snat  n  tgiṭarin  n 
ubanǧu. Maca acuɣer d abanǧu?  
 

 
Leɛṭer n Ploum-Ploum. 

 

                                                
1 Aẓemrud = Emeraude. 

 
 
- 107 - 

  Win i  d-yesnulfan leɛṭer-a  yextar abanǧu acku  d win i 
d azamul n uẓawan n cceɛbi. S takti-a igerrzen, wid akk  i 
iḥemmlen cceɛbi ḥemmlen ad d-aɣen « Ploum-Ploum» i d-
ttafen  ɣer  wedxaxni  (abiruṭaba)  n  uɣlad  ,  anda  i  ttfakan 
yisunan  n Sidi Mḥemmed Ccrif yerna ibeddu-d wegmam 
n Sidi Bugdur. 
 
Ploum-Ploum, «riḥet l-muta» (leɛṭer n lmeggtin)  
  D acu kan, cwiṭ s tin n uferriɣ1, cwiṭ s tin n tuggdi seg 
tmucuha  n  temɣarin,  aṭas  n  yilemẓiyen  i  yellan  kkaten 
lḥeṭṭa  uɣalen  ur  ttgen  ara  leɛṭer  n  « Ploum-Ploum »  imi, 
ɣef  wakken  i  slan,  uɣalen  wid  yessiriden  lmeggtin 
ssemrasent-t2 mi ara ssirden win yemmuten. Wissen ma d 
ddiɛaya  kan  neɣ  d  kra  i  yebɣan  ad  as-d-afen  lɛib.  Akken 
yebɣu  yili,  awal-a  yedda  deg  yeɣladen  n  Teqṣebt  yerna 
amur ameqqran deg medden uɣalen ur d-ttaɣen ara leɛṭer 
n «Ploum-Ploum».  
 
Anda i mlalent yeɣladen 
 
Ihi, tegra-d kan tikli deg tafat n tmeddit n cabaṭ3 n Jmaɛ 
Ssafir i yettawin ɣer uderbuz n Bengennif n Susṭara. Syin-
a,  fessus  webrid  ɣer  tzeqqa  n  ssinima  n  Lǧamal  seg 
yisunan-nni uḥṛisen i d-yezgan gar yiɣerbazen n Sarouy d 
Gambetta.  
 
Ɣas  ttḥadaren  iman-nsen,  mi  tt-id-ččan  qerriḥet  deg 
tmeccacin-nsen,  abrid  ɣer  lmexzen  anda  i  llan  yigerdan 
tturaren  cwiṭ  n  ubabifut  ddaw  tmurt  s  duṛu.  Akkin  i 
umḍiq-a,  igerdan  llan  ttdukulen  d  tagrawt,  yerna  werǧin 
ad iṛuḥ yiwen ɣer din i yiman-is, yerna ttawḍen alamma d 

                                                
1 Aferriɣ = Fiction. 2 asemres = utilisation. 3 Cabaṭ = Sabbat (d ass n usteɛfu deg 
yimalas i hdan i Yakuc). 

 
 
- 108 - 

aɣlad  n  Mustapha-Hadjadj  (Gagliata  n  zik),  d  tin  i  d-
yezgan  sdat  uɣlad  n  Arbadji-Abderrahmane  i  yellan  deg 
umḍiq  wuɣur  i  d-smeɣren  Ǧameɛ  Lihud  (n  wudayen), 
deg  Teqṣebt  n  Wadda.  Igerdan  llan  ḥesben  iman-nsen, 
din,  d  « agellid »-nni  n  tleggimt1,  Dempsey,  d  aleggam 
mechuṛen  i  yefkan  isem-is  ula  i  yiwen  n  useṭṭel  yella 
yettseṭṭil-it.  
 

 
Tazeqqa n ssinima n Lǧamal deg Susṭara. 

 

 
Iskimu n yiẓawaliyen 
  Akken  ad  yekkes  yiwen  fad,  ulac  kan  am  tmagrist2 
« yettwaskerfaẓen » ɣer bu ugris n tala n Bir Ǧebbaḥ. Cfiɣ 
ɣef  bu  ugris-nni  i  yellan  yettas-d  sya  ɣer  da  deg  unebdu, 
yesrusuy-d talwaḥt iɣef yesrusuy iḥder n ugris, yeddal-it s 

                                                
1 Taleggimt = Boxe. 2 Tamagrist = Glace. 3 Ini = Couleur. 

 
 
- 109 - 

tcekkaṛt n uxican akken ad t-yessedreg yerna ad iɛeṭṭel ur 
ifessi ara.  
S  tqerɛunin  n  usiru  s  yini3  n  ṛṛemman,  lqareṣ  d 
 
tneɛnaɛin, yettcebbiḥ amḍiq ideg yella  yerna aya ijebbed-
d  igerdan.  Assewǧed  n  tmagrist-nni  yessqaḍay  ugar, 
ladɣa mi ara  yebdu bu  ugris-nni ad ikerreḍ takerraḍt-nni 
n  ugris,  ad  d-ɣellin  sakin  yiceqqufen  n  ugris  am 
yimeččimen n wedfel ɣer lkas-nni. Sakin, bu ugris ad ten-
yessed  sdaxel  lkas-nni  alamma  uɣalen  d  taɛemmuṛt 
yessden n ugris.  
  Deg taggara, ad d-izewweq tamagrist-nni ɣef leḥsab n 
wakken  ara  as-d-yessuter  uqcic-nni,  ama  s  usiru  n 
ṛṛemman, ama s tiqit n tqareṣt neɣ s tɣemɣumt n tneɛnaɛt. 
Sakin, war ma yella d amecḥaḥ, ad as-yernu cwiṭ n usiru i 
tmagrist-nni,  sakin  ad  as-yessentu  taɣanimt  i  yes-s  ara  tt-
id-yekkes  seg  lkas-nni.  Mi  d-tekkes,  tettban-d  amzun  d 
taskimut.  Dɣa  yal  aqcic,  mmi-s  n  uẓawali,  ad  yebdu  ad 
yettzuxxu  s  teskimut-is,  ta  s  tqareṣt,  ta  d  tazeggaɣt  am 
ṛṛemman, ta d tazegzawt am tneɛnaɛt. Akken ara yeqqim 
bu ugris ad ikerreḍ agris kra ara tekk tṣebḥit-nni, i yiṭij, ad 
yeznuzu timagrisin i yimectura-is ur tent-iṛewwun ara.   
Ad  as-tinid  iga-d  kullec  akken  ad  d-yejbed  iqcicen  d 
teqcicin yerna ad as-yaker imectura-s i Ssi Muḥ Misu, win 
yeznuzuyen  tiẓidanin,  yerna  aneggaru-a  ur  iḥemmel  ara 
aya. 
 

 
 
 
 
 

♣ 

 
 
- 110 - 

 
Leḥwal n bu ugris. 
 (Taɣbalut: Lkuca n Chaïb deg Ḥidra) 

 

imi  d 

llan  ur 

igerdan, 

timagrisin-nni, 

llant  ssaḍanent 

 
Timagrisin! 
« tiskimutin »  n 
  Maca 
tent-
yiẓawaliyen, 
ḥemmlen  ara  yimarrawen  akked  umsuji  Nougui  n 
Susṭara,  yerna  aneggaru-a  yella  yettas-d  ɣer  yexxamen 
war  leɛdez  akken  ad  idawi  igerdan  i  yuḍnen  idmaren-
nsen  seg  wučči  n  tmagrisin-a  n  zik.  D  acu  kan,  asmi  i 
yebda  yettaweḍ-d  yiccew  n  tgufriḍt,  « taskimut »-nni  n 
uẓawali tebda tettfaka tallit-is. S waya, bu ugris-nni n zik i 
yellan  yettlusu-d  arazal1  d  tbanta2  tamellalt  n  umniwel3, 
yuɣal yewwi amḍiq-is umeskeffay s tmacint-is.  

                                                
1 Arazal = Chapeau. 2 Tabanta = Tablier. 3 Amniwel = Cuisinier. 

 
 
- 111 - 

Yuɣ  lḥal,  bu  ugris  n  tallit-nni  ur  yettemcabi  ara  akk  ɣer 
win  i  nettwali  deg  uzawag  n  wunuɣ1  neɣ  deg  wunuɣ 
asidran2.  
 
Tamagrist igerrzen am yemɣi n ṣṣaba 
  Maca  ayen  yebɣun  yels-it  bu  ugris,  awi-d  kan  ad  tili 
tmagrist ẓidet. S waya, bu ugris ur yezmir ara ad d-iɛeddi 
deg  kra  uɣlad  s  tsenduqt-is  n  tacciwin  n  tgufriḍt  akked 
ubidun-nni  ameqqran  i  yesrusuy  deg  temseglit3  taqburt, 
yessefk ad d-yejbed lwelha n medden. Ur yessawaḍ ara ad 
iɛeddi ula i kra n yexxamen-nni imezwura. Akken kan ara 
yeḥbes sdat n tbeṛṛakt n Ssi Ɛmeṛ, ad yenz akk wayen i d-
yewwi deg ubidun-is! 
 
Ssi Ɛmeṛ, bab n tkerrust n 2-chevaux  
  Din daɣ, Ssi Ɛmeṛ  i yellan d ameskeffay deg  wegmam 
n  Les  Sources,  ur  yelli  ara  iḥemmel  mi  ara  d-yas 
imectura-is 
ad 
umennekcam-a 
imeẓyanen i yellan ttemsegrawen am weglaf n tzizwa ɣer 
ubidun-nni n ugris. Ula d ssuma mačči d ugur, imi i iɛum 
lxir!  Sakin,  akken  kan  ara  as-d-yini  yiwen  n  ssuma  n 
wacḥal n ugris i yebɣa, bu ugris ad iwwet s tɣenjayt-is deg 
ugris, ad d-yektil anect akken i yeswan snat n duṛutin, kuẓ 
tduṛutin neɣ ɛecṛa tduṛutin, ad t-yesserbi i bab-is. Amek i 
yetteg aya? Bu ugris yella yesɛa yiwet n tqessult n tgufriḍt 
d  tusrimt4,  yettarra  deg-s  agris  alamma  yewweḍ  ɣer 
tjerriḍt-nni ara as-d-yemlen ssuma, sakin ad idel agris-nni 
s tgufriḍt nniḍen.  
 

as-« yaker » 

akken 

                                                
1 Azawag n wunuɣ = Bande dessinée. 2 Unuɣ asidran = Dessin animé. 3 Tamseglit = 
Pousette. 4 Usrim = Rectangulaire. 

 
 
- 112 - 

  Aɣbel awḥid netta mi ara d-yenɣel ugris-nni yefsin ɣef 
yetrikuten  n  yigerdan,  d  aya  i  yesserfayen  tiyemmatin. 
Tagara, tfuk tallit n tmagrisin-nni.  
 

 
Amḍiq ideg yella Ssi Ɛmer yesɛa tabeṛṛakt. 

 

 

♣ 

 
«Sxuna!» (Teḥma !)  
  Deg yiwen n umḍiq ur yebɛiden ara seg-in, yal taṣebḥit 
yettberriḥ-d  yiwen  seg  uzadaɣ  n  « Shell »,  deg  Skala, 
yeqqar-d  « sxuna! »  (teḥma!).  Dɣa  mi  slan  yibalmuden1  n 
uɣerbaz  i  uberreḥ-a,  ad  d-msegrawen  akk,  ad  as-d-zzin  i 
teccuyt  irekkmen  n  « lḥemmeẓ  yeḥman  s  lkemmun », 
maca  ttḥadaren  iman-nsen,  lemmer  ad  d-rɣen.  D  N…  i 

                                                
1 Abalmud = Elève. 2 Aɣrab = Lḥiḍ. 

 
 
- 113 - 

yellan yettawi-d taccuyt-a yal taṣebḥit. I wid yecfan fell-as, 
N…  d  yiwen  n  wergaz  wezzilen  mliḥ,  d  bab  n  twacult, 
yerna  d  netta  i  iḥeṛṛen  yiwet  n  teḥnact  sdat  yiwen  n 
weɣrab2  idermen  tama  n  uɣerbaz  n  Fort-l’Empereur. 
  Yettas-d ɣer din akken ad yezzenz lḥemmeẓ-is yeḥman 
yerna ad t-ifak uqbel ma nekcem ad nɣer. N… yesseḍsay-
d medden yerna yessen ad d-yeckeṛ lḥemmeẓ-is i yeznuzu 
deg tacciwin n lkaɣeḍ i yettaččaṛ alamma d iri s kuẓ, setta, 
tmanya neɣ ɛecṛa duṛu.  
 

 
Lḥemmeẓ s lkemmun. 
 
♣ 

 

 
 
 
 

 
 
- 114 - 

  Mi  teṛwa  tɛebbuḍt  yerna  yekkes  fad  s  tɛemmuṛt  n 
ugris, igerdan beddun ccna:  
 

«Dumba, dumba, 
Ana wlid l-lubba 
Dumba, ya dumba 
Ɛayec f l-ɣaba»  
 
(Dumba, Dumba 
Nekk d memmi-s n tsedda 
Dumba, a Dumba 
Deg teẓgi i ddreɣ) 
 

Llan  ttmeslayen  ad  ɛawden  ad  ldin  Tazeqqa  tayiwent n 
ssinima  deg  Teqṣebt:  wissen  ma  ad  tɛawed  ad  d-tirriq 
Neǧma, titrit? 
  Mačči d tisfifin n uvidyu i d-sɛeddayen medden deg wexxam 
i  yessawḍen  s  asekkeṛ  n  Neǧma,  wanag  d  ṛṛay  utlif  n  wid  i  d-
wwin tiwaculin i txuṣṣ tnezduɣt, szedɣen-tent deg tzeqqa-a deg 
yiseggasen  n  1990.  S  waya,  teqqel  tzeqqa  n  Neǧma  d  amḍiq  n 
tnezduɣt  tuɛḍilt,  war  ma  celgen-d  yimasayen1  n  tɣiwant  deg 
tallit-nni,  acku  ur  d-cligen  ara  akk  seg  wayen  yerzan  ccbaḥa  n 
tẓuri n ssinima.  
  Neǧma  d  nettat  i  d  Tazeqqa  n  ssinima  tayiwent  n 
temdint  taqburt  n  Lezzayer.  Tezga-d  deg  uɣlad  n 
Mustapha-Hadjadj (aɣlad n Gagliata aqbur), tama n uɣlad 
n Arbadji-Abdeṛṛaḥman i yellan d asseɣzef n Jameɛ Lihud 
(tasinagugt) n Teqṣebt n Wadda. 

                                                
1 Amasay = imdebber. 2 Tillas = Ténèbres. 

 
 
- 115 - 

 
Aɣerbaz n Fort-L'Empereur, anekcum. 

 

 
  Tazeqqa-a  tebna  ɣef  yiwen  n  yeḥder,  tesɛa  annag  n 
tqaɛet d wannag amezwaru, d lbenyan umi ttinin « azgen-
is ddaw tmurt ». Udem-is ɛlay 16,35 n yimitren. Tajumma-

 
 
- 116 - 

is 119,71 m2. Neǧma tettzuxxu s  litteɛ-is  n  daxel  ideg  llan 
azal  n  200  n  yimeḍqan.  Tilɣa-a  akk  ttwabedrent-d  deg 
wewṣaf  n  tzeqqa-a  i  d-tga  Tmehla  Tateknit  n  tɣiwant  n 
Teqṣebt deg 2007. Ɣef leḥsab n umasay n tmehla tateknit n 
tɣiwant  n  yimir-nni,  « tuṛkist,  amḍiq  anda  i  d-tezga 
texxamt  n  wesɛeddi  n  yisura,  yekka-d  nnig-s  yiwen  n 
‘‘ubalku’’ n 84, 71m2 yerna yesɛa azal n 160 n yimeḍqan. » 
 
Seg tafat n tzeqqa n ssinima ɣer tillas2 n tnezduɣt tuɛḍilt 
  Amezruy  :  Tazeqqa  n  Neǧma  yettwakkes-as  dduṛ-is 
aqbur  asmi  i  d-ẓedment  twaculin  deg  useggas  n  1990 
akken ad zedɣent deg tseddarit-a. D ayen ibanen, aẓdam-a 
yella-d  s  weqbal  n  yemḍebbren  n  tɣiwant  n  tallit-nni. 
Aselway n tɣiwant n 2007, seg tama-is, « yefhem » tagnit-a 
i icemmten tugna n tɣiwant-is, yerna iṛeggem ad yeg ayen 
yessefken akken ad as-d-yerr azal-is i tjeǧǧigt-a n ssinima i 
la  iderrmen  cwiṭ  cwiṭ.  Ladɣa  imi  « Tazeqqa  n  ssinima  n 
Neǧma  d  aḥric  seg  tgemmi  i  yettṛebbin  timetti  i  yellan  deg 
tɣiwant n Teqṣebt. Ɣef waya, imasayen n tɣiwant rran tiririt n 
wazal n uḥric-a n ccfawat n Teqṣebt d lwajeb, ladɣa imi Taqṣebt 
xuṣṣen-tt yimeḍqan n zzhu, » ɣef wakken i d-yenna uselway 
n tɣiwant n yimir-nni.  
  Yessefk  ad  d-nger  tamawt  belli  imir-nni,  aɛawed  n 
uṣeggem n tzeqqa-nni yella yedda ɣer sdat yerna win ara 
tt-yeẓren  ad  yefṛeḥ  mliḥ,  ladɣa  mi  ara  iẓer  tasqift-nni  n 
unekcum icebḥen i d-nnan ad tt-rren d taxxamt n uzenzi n 
yitikiyen. Nnig waya, nnan-d daɣ ad bnun agnir1 i umager 
akked  tuqqna  ɣer  tzeɣwa  n  tuṛkist2  d  ubalku.  Taɣawsa 
tamaynut  nniḍen  i  d-yeddan  deg  uɛawed-a:  « Tazeqqa  ad 

                                                
1 Agnir = Couloir. 2 tuṛkist = Orchestre. 3 Amuri = Maure. 4 semmus = Cinq. 
 5 Asliẓran = Audio-visuel. 

 
 
- 117 - 

tettwacebbeḥ am lbenyanat n tɣerma taɛṛabt-tamuṛit3 s werqam 
n tewwura d ṭṭwaqi akked leqwas d tmiway, » i aɣ-d-tenna tin i 
netter.  S  wawal  nniḍen,  nnig  tririt  n  wazal  i  tzeqqa  n 
Neǧma,  taɣiwant  tebɣa  daɣ  ad  teg  ifadden  i  medden 
akken ad uɣalen ad tteddun ɣer ssinima yerna ad tennerni 
ccbaḥa  n  tudert  n  yiḍ  deg  tmaneɣt.  Aya  ad  yessefṛeḥ 
arraw  n  ugmam  i  izedɣen  da  seg  zik,  ladɣa  imi  tudert-
nsen teqqel d taqurant, d tuḥzint, ili s waya ad sɛun amḍiq 
nniḍen  iɣer ara tteddun akken ad d-kksen lxiq deg tmurt 
n Sidi Ɛebdeṛṛeḥman.  
 
Aɛawed n texxamt n wesɛeddi n yisura 
 
Ccɣel  n  uɛawed  n  tzeqqa  yebḍa  ɣef  semmus4  n 
yeḥricen  ibanen,  yerna  yekcem  deg-s  uɛawed  n  uselsi  n 
daxel, gar-as « ikersiyen ». Seg tama nniḍen, mazal lxir ɣer 
sdat  imi  taxxamt-nni  n  wesɛeddi  n  yisura  ad  tesɛu  ttawil 
asliẓran5 d amaynu.  
 
Am deg tallit-nni n «Au théâtre ce soir» (Tameddit-a deg 
umezrgun) 
  Win  ara  yeɣren  tawriqt-nni  n  ussefhem  n  lecɣal, 
yessefk ad yesteɛṛef ha-t-an ad as-d-yuɣal wazal i tzeqqa n 
Neǧma, ladɣa imi i la ssefrayen ad as-d-aɣen ula d tiftilin 
iǧehden. S waya, ttwabedrent-d akk tɣawsiwin i yessefken 
i uɛawed n welday n tzeqqa n Neǧma, yerna d aya ara tt-
yeǧǧen ad tt-id-yuɣal umḍiq-is n cciɛa akken ad tettfeǧǧiǧ 
s  tmeɣriwin.  Deg  tagara,  ad  asen-nini  i  nas  l-qeṣba 
(imezdaɣen  n  Teqṣebt)  « d  lexbar  yessefṛaḥen »,  i  sseɛd  n 
at  Lezzayer  ur  nessuter  ara  anect-a  akk.  Cebḥen  wussan 
ideg ilemẓiyen llan tteddun ɣer ssinima iseg ɛeddan ula d 
ibabaten-nsen  akken  ad  walin  isura  n  Allan  Lad  d  Roy 
Rogers.  

 
 
- 118 - 

Ad tɛawed ad teldi, maca… 
  Maca,  uran-d  belli  mazal  aṭas  akken  ad  tɛawed  ad 
teldi  tzeqqa  n  Neǧma.  Ssebba  n  waya  d  tin  i  d-yennan 
« Ulac  tikebbaniyin  yettwaqeblen  i  ccɣel-a ».  S  waya,  ɣas 
ma  yella  kkren-as  i  ccɣel-a  i  iweɛṛen,  maca  yeɣreq  deg 
lɛembuqat  n  wuguren  n  uxeddim  d  tedbelt,  yezzer  deg 
temda n tillas n uɛawaz n waḍan n yimezdaɣen n Teqṣebt. 
Ɣas  ma  yella  gren-d  tiɣri  i  tkebbaniyin  akken  ad  as-
ɛawdent i tzeqqa-a, ulac tin i d-yegren iman-is.  
 
Ugur n tkebbaniyin-nneɣ 
Ɛni  yewɛeṛ  ɣef  tkebbaniyin-nneɣ  ad  qadrent  ccuruḍ 
 
itekniyen  i  d-yeddan  ddeg  wezmam  n  lecɣal-a?  Ṭebṭeb! 
Akken yebɣu yili, ccɣel-a mačči d adrar. D Tazeqqa kan n 
ssinima  umi  nebɣa  ad  nɛawed,  d  Neǧma.  Seg  tama 
nniḍen,  iɣladen  n  Teqṣebt  simal  la  tettwasfaḍ  seg-sent 
rriḥa  n  yimarrawen  n  ṣṣenɛat  tiqburin,  yerna  la  d-
la 
keccment  amḍiq-is  « tikellax »  n  yimasdagen1 
yettɛawaden,  zuna,  i  lbenyan  aqbur.  Seg  tama  nniḍen, 
nettwali      ahat,  d  lebɣi  n  uṣeggem  n  tidet  i  yessawḍen 
taɣiwant  n  Lezzayer-Talemmast  ad  tɛawed  i  ssinimat  n 
Debussy  d  Casino  i  d-yezgan  deg  uɣlad  n  Lɛerbi-Ben 
Mhidi.  
 
Mazal ur ifuk ara uxeddim 
  Maca ɣas nella ɣef yiri n layas, ad d-nesseqsi yiwen n 
usseqsi! Yella ḍḍmeɛ ad tɛawed ad teldi tzeqqa n Neǧma? 
Ih!  Ur  nwala  ara  ayɣer  ur  d-yettili  ara  waya  deg  wakud 
ideg  ula  d  tizeɣwin  n  Sierra  Maestra  (Hollywood)  d 

i 

                                                
1 Amasdag = Architecte. 

 
 
- 119 - 

L’Afrique  (deg  tɣiwant  n  Sidi  Mḥemmed)  ɛawdent  ldint, 
maca melmi ara tefru temsalt n Neǧma? 
 
Anwa i d-mazal yecfa ɣef ssinima n El Ǧamal? 
 

 

 
Tazeqqa n ssinima n El-Ǧamal deg Susṭara. 

 
  Amḍiq nniḍen ideg sgunfuyen medden akken ad  ččen 
cwiṭ  n  « tiskimut »  d  Tazeqqa  n  ssinima  n  El-Ǧamal  (Le 
Montpensier  n  zik),  i  d-yezgan  tama  n  sǧiwṛat  (amṛaḥ  n 
yisekla),  deg  umḍiq  yettwassnen  zik  s  yisem  n  « Ṣur 
sṭaṛa »  (aɣrab  n  tuṣṣra),  d  win  yuɣɣalen  sakin  d  Susṭaṛa. 
Din,  deg  ubalku  n  tzeqqa-nni,  imeshanayen1  llan  zemren 
ad qqimen deg ukersi n lqaṭifa, neɣ, iẓawaliyen, ɣef ukursi 
n  wesɣar,  ddaw  tuṛkist.  D  acu  kan,  ɣas  ikersiyen-is  n 
weskay  neɣ  n  wesɣar,  drus  yid-sen  yigerdan  i  d-
yettawḍen alamma d Tazeqqa-a iɣer d-yusa ula d Farid El 
                                                
1 Ameshanay = Spectateur. 

 
 
- 120 - 

  Atrache,  itri  n  Birut  ameqqran  i  yekkaten  lɛud.  Maca 
ula  asmi  i  d-iɛedda  gma-s  n  Ismahan,  tageldunt  n  Birut, 
Tazeqqa  n  « Montpensier »  ulac  d  acu  i  d-izaden  deg-s, 
maca  llan  yigerdan  ḥemmlen  ad  uraren  deg  wemṛaḥ-is 
asaru-nni  n  Tarzan  ideg  d-yurar  Johnny  Weissmuller, 
yeǧǧellib  seg  ufurk  ɣer  wayeḍ  deg  yisekla  imeqranen  n 
Wurti n Termitin (Jardin d’Essai) n Lezzayer. D acu kan, i 
wesmekti,  sǧiwṛat  n  Susṭaṛa  anect  n  yiccer  mi  ara  tent-
nqaren  ɣer  yisekla  imeqranen  n  wurti  n  Lḥamma,  dɣa 
drus-it  yigerdan  ur  d-yeɣlin  ara  seg  kra  seg-sen  mi  ara 
ttɛanaden Tarzan.  Win  ur tt-yeččin ara  d taqerḥant, ad d-
yesseɣres  aserwal-is  seg-inna.  Ma  ulac,  kra  ttleɣẓamen, 
maca tella zzit n uzemmur i wejbaṛ n tyita. Dɣa, yelha kan 
mi ara yurar yiwen deg temṛaḥt n uɣerbaz n Sarouy, anda 
Madame  Sage,  deg  wass  n  ucucef,  teqqar-aɣ-d :  « Au 
suivant ! » 
(Win  ɣer-s!)  Ass-nni,  mi  ara  cucufen 
yibalmuden, ad d-cennun: 
 

«Ya yemma wjeɛ-ni ṛas-i  
Ɛṭi-ni ḥebba kaci  
Bac nṛuḥ l-kanapi 
Kanapi bɛid ɛliyya 
W Dzayer qriba ɛliyya 
 
Ṭif, ṭif, ya Laṭif  
Muludiya rebḥet Sṭif » 
 
(Yemma, yeqreḥ-iyi uqerruy-iw 
Efk-iyi-d taɛeqqact-iw 
Ad ẓẓleɣ ɣef ukanapi 
Akanapi yebɛed fell-i  
Lezzayer teqreb fell-i) 
 
 
- 121 - 

 
Urti n Termitin n Lḥamma, d amḍiq ideg d-uraren asaru n Tarzan. 

 

 

 
Ameskar deg umḍiq anda i d-uraren asaru n Tarzan deg Wurti n Termitin.

 

 
 
- 122 - 

 
 
 
 
 
 
 
 
 
 

 

 
 
 
 
 
 
 
 
 
 
 
 
 
 
 

Ixf wis VI 

«Takeṛṛust n trulmatin »,  
ababat n skate-board 

 
 
 

 
 
 
 
 
 
 
 
 
 
 
 
 

 
 
 

 
Takeṛṛust n trulmatin. 

 

 
«Keṛṛusa taɛ rrulma» (takeṛṛust n trulmatin) 
  D ayen ibanen, ala arraw n ugmam i yellan zemren ad 
d-jaben cwiṭ n yedrimen i yes-s ttruḥun ɣer ssinima ɣas ad 
qqimen  ɣef  ukursi  n  wesɣar.  Ma  d  wiyaḍ,  akken  ad 
sɛeddin  akud-nsen,  yeqqim-asen-d  kan  ad  smeskuklen 
tincirin akken ad d-gen «keṛṛusa taɛ  rrulma» (takeṛṛust  n 
trulmatin). I lmend n waya, ulayɣer ma ɛerḍen ad qerrben 
ɣer  uḥanu  n  Sidi Mḥemmed  Ccrif akken ad  ɛerḍen ad d-
awin  tincirin-nni  n  wesɣar  i  yetteffer  s  tduli  akken  ad  d-
yexdem yes-sent ijeqduren i tɛelǧatin. Win ara yeṭṭef, ad t-
yenjeṛ.  Ɣef  waya,  igerdan  llan  tteffɣen  seg  Teqṣebt  akken 
ad d-nadin asɣar.  
 

 
 

♣ 

 
 
- 125 - 

Sswareǧ, iṣeyyaden n yegḍaḍ 
 

 «Ala yiwen n ṣṣenf n yicennayen i icennun baṭel, d igḍaḍ» 
Charles Aznavour 
 

D tin i d lǧennet sufella n tqaɛet 
  Amḍiq  nniḍen  n  wesgunfu:  d  tawwurt  tamezwarut  n 
Ssaḥel  yerna  ddaw-as  i  yeffer  wurti  n  tegrest  n  dday 
Ḥusin.  Din  llan  ẓẓan  zik  yiwen  n  ṣṣenf  n  yisekla 
imeẓyanen  d  yemɣan  icebḥen  i  d-yefkan  tizzegzewt  i 
umḍiq-nni,  yerna  tella  daɣ  yiwet  n  tfewwaṛt.  Ass-a,  sin-
nni n lelwaḥ n tewwurt n Ssaḥel ldin ɣef uɣlad n umeɣras 
Taleb-Abderrahmane,  win  i  yellan  ixeddem-d  lbumbat 
deg weḥric n Lezzayer deg tallit n Tegrawla. 
 

 
Tamesgida n Ubeṛṛani. 

 

 
 
- 126 - 

Da i yenṭel ufrag n yinhalen1 
  Akken kan ara iɛeddi yiwen i tewwurt-nni tameqqrant 
i d-yezgan tama n tnezduɣt n wesgunfu n dday Ḥusin, ad 
yaweḍ ɣer lebni i  d-gan yiserdasen ifṛensisen deg 1842, d 
tin i d-yesskanayen taccmutit n ṛṛay-nsen. Ayen i ixedmen 
yenṭel i lebda afrag n yinhalen.  
 
Ayen i d-yura Bavoux ɣef wamek yella umḍiq-nni uqbel 
yezmer ad yeɛǧeb i wid i iḥemmlen tawennaḍt 
 
«  Yella  din  yiwen  n  wurti  ucbiḥ  ideg  llan  tteddun 
yinhalen  i  yella  yettṛebbi  dday  yerna  yebded-asen.  Ɣef 
wakken  i  d-yenna  Merle,  ajiniṛal  Loverdo,  amenzu  deg 
warraw n umaṛical de Bourmont, yella yesɛedday akud-is 
deg  usencew  n  yinhalen-nni  d  imudduren,  yerna  ɣas 
ttuɣun  seg  wakken  i  ten-yeqreḥ,  netta  ur  d-yeclig  seg-
sen. »  
 
Tamesgida n Ubeṛṛani (Ǧameɛ Lbeṛṛani) 
  Tamezwarut deg snat-nni n tewwura n Ssaḥel tleddi-d 
ɣef umḍiq umi ttinin Sswareǧ, anda i llan ttemyaggaren-d 
zik  yiṣeyyaden  n  yegḍaḍ  i  yellan  zgan  ttnadin  ad  d-
ṣeyyden  « l-meqnin »  (timerqemt).  Yerna  iṣeyyaden  n 
wegḍiḍ-a  sɛan  ṣṣber  ur  yesɛin  tamtilt.  Akken  ad  d-ṭṭfen 
agḍiḍ-nsen, llan neḍḍin-as sdat tkalitust neɣ ddaw leṣwar 
n Dar Sselṭan (axxam n ugellid). 
  Awi-d kan ur d-yettuɣal ara yiwen ɣer uɣlad , ifassen-
is d ilmawen, ma  ulac d  netta ara laqben s  yisem  n  kra  n 
wegḍiḍ  wid  yestufan  i  waya.  Ɣef  waya  i  llan  ttṣeffiren 
akken  ssnen  akken  ad  d-jebden  « meqnin  zzin » 
(timerqemt tucbiḥ), ama ad yers ɣef tcirt-nni n llazuq i as-

                                                
1 Anhal = Autruche.  

 
 
- 127 - 

d-heyyan.  Ma  yers-d,  agḍiḍ-nni  meskin  ad  yedder  d 
ameḥbus alamma d asmi ara yefnu leɛmeṛ-is.  
 

 
Tamesgida n Uberrani. 

 

 
Lḥebs, ɣas s ureɣ, ad yeqqim kan d lḥebs 
  Cfan akk at yegḍaḍ, llan tteddun ad d-aɣen llazuq ɣer 
Ḥemmud bu  ufexxar  i yellan  yesɛa taḥanut sdat yisunan1 
n Sidi Mḥemmed Ccrif, kra  kan  n trekkabin2 ɣef tḥanut  n 
Ɛebdeṛṛeḥman  i  yellan  yettṣeggim  ṛṛadyuwat  n  TSF.  Deg 
umḍiq-nni,  yiwen  yezmer  ad  yaf  tiderbukin,  iṭaren  d 
yijeqduren  nniḍen  n  ufexxar  i  yella  bu  ufexxar  imessel-
iten s ufus-is, d tiɣawsiwin yessewhamen, iɛeǧǧben.   
 
 
 

                                                
1 Isunan = Ṭṭruǧ. 2 Tirekkabin = tikeddalin. 
 
 
- 128 - 

Turarin yettwagedlen 
  D  acu  kan,  tella  yiwet  n  tɣawsa  yettḍurrun  agama 
yerna  ula  d  bu  yegḍaḍ  yekṛeh-itt,  imi  d  tin  i  d  tawaɣit  n 
wegḍiḍ, imi i llan kra n « yimelluẓa » ḥemmlen ad uraren 
Robinson Crusoe, ad d-ṣeyyden igḍaḍ akken ad ten-ččen. 
Wi llan kkaten iẓiwec s yeẓra s tṛukwin-nsen.    
 

 
Kuku, agḍiḍ-nneɣ. 

 

 
Taṛuka, isem-is kan yessagad 
  Tella tɣawsa-nni  ur  iḥemmel ara ad tt-id-yebder win  i 
iḥemmlen 
leslaḥ-nni  n 
tzellayt2 i llan sseqdaen-tt deg Tallit Talemmast. Taɣawsa-
 
 
- 129 - 

iɣersiwen!  Taɣawsa-a 

tcuba 

a  teqqel  d  leslaḥ  n  tmettant  n  yegḍaḍ  mi  ara  d-ɛeddin  d 
aglaf deg yigenni. Amdan yeḥṛec am wuccen yerna d aya i 
t-yeǧǧan  ad  d-yeg  tiɣawsiwin  am  tṛuka.  Akken  ad  tt-id-
yeg,  yeḥwaǧ  asɣar  yesɛan  sin  ibajjaren.  Sakin,  ad  yeqqen 
sin  yelwawaḍen  yettnejbaden  ɣer  yiɣfawen  n  ibajjaren-
nni, sakin ad asen-yernu tamkuẓt n weglim  ideg ara yerr 
aẓru-nni  ara  yeṛjem.  Akka,  akken  ad  snernin  tazmert  n 
ḍḍerr  n  tṛuka,  ttgen-tt-id  s  sin  n  yelwawaḍen-nni1  umi 
ttinin imkuẓen, dɣa d aya ara yeren « leslaḥ »-a d aweɛṛan 
ugar. Deg ugudu n Sswareǧ i d-ttafen yigerdan akawacu i 
yes-s ara d-gen tiṛekwin-nsen.  
 
Tournants-Rovigo 
  Deg  tama-a  ideg  d-yeggra  cwiṭ  n  ugama  i  icebbḥen 
leḥṣin n Baba Ɛeṛṛuj, yella daɣ umḍiq n Tournants-Rovigo 
anda i d-tezga tnemselt3 n wesɣar, deg umḍiq-nni swaswa 
anda i yezzi webrid akken ad yaweḍ ɣer Sswareǧ, Ṭagaṛa 
d  Lebyar.  Mi  ara  t-id-iẓer  yiwen  seg  swadda,  ladɣa  seg 
webdad-nni  n  weṭruli  n  zik  tama  n  uɣerbaz  n  teqcicin, 
Sswareǧ tettban-d amzun d taddart i d-ineṭḍen ɣer lexlawi 
n Teqṣebt.  
 
« Ur ten-yuɣ wara » yigerdan 
  Tincirin-nni  n  wesɣar  ur  yeḥwaǧ  ara  uneǧǧaṛ  ttawin-
tent  yigerdan-nni  i  iḥemmlen  ad  ḍebbren  iqerray-nsen, 
yerna  aya  yeffeɣ  ula  ɣef  uneǧǧaṛ-nni.  Yerna  simal 
tettimɣur  tteɛbeyya  n  wesɣar  ara  d-yawi  uqcic-nni,  simal 
steɛṛifen yes-s warraw n uɣlad -is. Tagara n wass, igerdan-
nni  ad  d-uɣalen  ɣer  wexxam,  ɛebban-d  « tizedmin »  n 
wesɣar,  tezleg  tikli-is  seg  taẓeyt  n  tteɛbeyya,  wayeḍ, 

                                                
1 Ilwawaḍen = Lastikat. 2 Tazellayt = Catapulte. 3 Tanemselt = Atelier. 

 
 
- 130 - 

yekna  weɛrur-is,  maca,  akken  yebɣu  yili  wwin-d  kra, 
mačči d ilmawen n yifassen am yiṣeyyaden n yegḍaḍ. Ihi, 
gan-d  meqqar  kra.  Tella  daɣ  tegrawt-nni  n  yigerdan  i 
iṛuḥen ad d-mmetren tirulmatin sɣur umikanisyan.  
 
Lluzin n uxdam n tkeṛṛust 
  Ma  yebɣa  yiwen  ad  d-yeg  takeṛṛust  n  trulmatin, 
yessefk  ad  yemɛawan  d  win  i  yessnen  xir-is.  S  waya, 
yessefk  ɣef  ugrud  ad  yessen  agrud  i  « iẓewren »  deg 
ṣṣenɛa-a. Ihi, yessefk ad yeɛreḍ ad d-yaf yiwen ɣef zik lḥal 
akken  ad  yebdu  yid-s  axeddim  azekka-nni  ɣer  tfejrit, 
uqbel ma yeskuɛɛu-d uyaziḍ-nni i yeggan kan s yiwet n tiṭ 
deg tbeṛṛakt n jidd-a Kelttuma, deg ṣṣdeḥ.   
 
Yak  ttinin-as  win  yebɣan  ad  yefru  uguren,  yessefk  ad 
yesɛu timussniwin?  
 
Ihi, mi ara yesɛu yiwen win i t-yifen deg wayen yerzan 
aseḍru  ara  yezmer  ad  d-yebdu  axdam  n  « tkeṛṛust  n 
trulmatin ».  Ugur  awḥid  netta  yella  yewɛeṛ  ad  d-yaf 
yiwen  « igasasen-nni1  n  usɣar »,  d  asɣar  iǧehden  ideg 
ssekcamen  tirulmatin-nni.  Cwiṭ  d  axeddim  n  tmencaṛt, 
cwiṭ  d  win  n  tefḍist.  Tagara,  ad  d-teffeɣ  tkeṛṛust  n 
trulmatin  d  tamaynut  s  yifassen  imeẓyanen  n  yigerdan 
uḥṛicen.  
 
Heyyit iman-nwen, qelɛet!  
  Tirulmatin-nni n sdat ttwaxedment ɣef yiwen n tencirt 
n  usɣar  yettembiwilen,  yettezzi  ɣef  yiwen  n  ugellus 
aratak2,  dɣa  s  tencirt-nni  i  yezmer  yiwen  ad  yezzi 

                                                
1 Agasas = Cube. 2Agellus aratak = Axe vertical. 3 Afeggag n uwehhay = Barre du 
guidon. 4 Atimun = Timon. 5 Aleffas = Plat. 
 
 
- 131 - 

takeṛṛust-nni  sanda  i  as-yehwa.  Afeggag-nni  n  uwehhay3 
tettwaqqen  ɣer  utimun4  s  yiwen  n  ubulun  d  ameqqran. 
Sakin,  atimun-nni  yers  ɣef  yiwet  n  tencirt  d  taleffast5  d 
snat n ṛṛwadi n deffir. Takeṛṛust n trulmatin tettwanhaṛ s 
yiḍarren.  
 
Zzhu n tudert 
  Kra  n  wussan  sakin,  tasusmi  n  Bab  Jdid  ad  tfak  s 
terbaɛt-a n yigerdan ara yebdun ad d-ttadren takessart-nni 
taḥecraruft n Sswareǧ  s lfeṛḥ  d zzhu, am  deg  La fureur de 
vivre,  alamma  wwḍen-d  ɣer  ugudṛun,  anda  ara  zzin  deg 
Tournants-Rovigo, ma d Ifṛansisen, ad ten-id-ttmuqqulen, 
wehmen,  seg  yibalkuten-nsen  n  tiɣremt  n  Dupuch  akked 
yizudaɣ n Susṭara. Akka! 
  Ma  yella,  deg  tazwara,  Ifṛensisen  ttecmumuḥen-d  mi 
ara ẓren igerdan-a, lḥess-nni n tkeṛṛusin-nsen yettcewwil-
iten yerna beddun asmejger.  
 

♣ 

 
Ula d Wehṛan tesɛa «carrico»-is 
  Yuɣ lḥal, takeṛṛust n trulmatin mačči ala deg temdint n 
Lezzayer  i  tt-ssnen  yiḍarren  iberkanen,  wanag  ula  d 
atmaten-nsen  n  Wehṛan  llan  ssnen  ayen  umi  ttinin  din 
ɣer-sen  « carrico ».  Ihi,  ula  d  imezdaɣen  n  « Lbahya » 
(Timfeǧǧeǧt)  ssnen  amek  ara  d-xedmen  tikeṛṛusin  n 
trulmatin.  Lḥaṣul,  tfuk  tallit-nni  ideg  llan  ttetten  kra  n 
tanilt  ɣer  tmeṭṭut-nni  n  « Tournants-Rovigo ».  Mi  wwḍen 
ɣer  din,  ad  d-yini  walbaɛḍ :  « Ḥebset  da,  ɣer  Gisèle  la 
Tonnelle ».  Maca  win  yebɣan  ad  iqeggel,  ɣas  ad  ibeddel 
taswiɛt, acku mi d-ɛeddant trulmatin-nni, ad d-awint yid-
sent amazrar n tkeṛṛusin n temzizwert.  

 
 
- 132 - 

« Takeṛṛust  n  trulmatin »  d  nettat,  daɣ,  i  d  ababat  n 
«skate-board» 
 
Igerdan-a  llan  zehhun  s  yiwet  n  turart  yettṣeddiɛen, 
yerna  d  alelluc-nsen  i  yeǧǧan  tancirt  n  skate-board  ad  d-
tennulfu.  Igerdan-a  llan  feṛḥen  s  tencirt-nsen  i  d-gan  s 
tɣawsiwin  yettwaḍeggren,  s  snat  n  trulmatin  ɣer  deffir, 
rennun-as  tis  kraḍ  ɣer  sdat  ɣef  uceqquf  n  wesɣar  i 
ssemrasen d awehhay. Ur igerrez ara waya?  
 

♣ 

 

 
 

 
Takeṛṛust n trulmatin 

 

 
 
- 133 - 

 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

 
 
 

 
 
 
 
 
 
 
 
 
 

 

 
 
 
 
 
 
 
 
 
 
 
 
 
 
 
 

Ixf wis VII 

Iɣsan n umecmac, tidubbilin n 
urelluc akked tid n wuzzal 

 
 
 

 
 
 
 
 
 
 
 
 
 
 
 
 
 
 
 
 
 

 
 
 

Iɣsan n umecmac 
 

 
Turart n ddinwayu. 

 

 
  Ma  d  nekk,  i  yellan  imir-nni  meẓẓiyeɣ  mliḥ,  ur  lliɣ 
zemreɣ  ad  d-ṣeyydeɣ  igḍaḍ,  naɣ  ad  geɣ  takeṛṛust  n 
trulmatin.  Ɣas  ma  iɣaḍ-iyi  lḥal  ɣef  waya,  maca  tabɣest 
tella, lliɣ tezziɣ gar yiḍarren akken ad cfuɣ ɣef wayen iga 
wa  neɣ  wihin.  D  acu  kan,  atmaten-iw  imeqranen,  mi  ara 
iyi-ẓren, ttnaɣen-iyi. Mi ara iyi-sserfun, ttedduɣ ad ruɣ ɣef 
« userwal n ccelqa » n jidd-a Kelttuma. D tidet tessen-asen 
i yigerdan, nettat i d-iṛebban xwali Ṣaleḥ, Ɛumaṛ, Muḥend 
Ṭeyyeb,  Sid  Ɛli  d  Weṛdiyya,  yemma,  akked  xalti  Ṛabiɛa. 
  Akka!  Ala  jidd-a  Kelttuma  i  yellan  tessen  awalen-nni 
ẓiden,  ḥninen  i  iyi-iseffḍen  imeṭṭawen.  Yuɣ  lḥal,  ayen 
yebɣu teg-it jidd-a Kelttuma i umaẓuẓ-is, yessutur-d ugar, 

 
 
- 137 - 

ladɣa imi i llant daɣ deg wexxam yessetma Faḍma Zuhṛa, 
Lila,  akked  watmaten-iw  Yunes  d  Ǧamal.  Ma  d  nekk,  ur 
yelli ara yewɛeṛ ɣef jidd-a Kelttuma ad iyi-tessedhu, ladɣa 
asmi i iyi-tessers ɣef ulemsir deg lḥara n tedwirt-nneɣ i d-
yezgan  deg  « teḥt  ṣṣur »  (ddaw  weɣrab)  n  uɣlad  n  Bir 
Ǧebbaḥ,  yerna  tewwi-iyi-d  iɣsan  n  umecmac  i  d-tesbeɣ  s 
ssbiɣa am ureɣ. Jidd-a Kelttuma tella d tanaẓurt cwiṭ, imi i 
tella  tesɛa  acḥal  n  tebwaḍin  n  ssbiɣa  sut  yini  n  ureɣ  deg 
tculliḍt-is, tesseqdac-itt akken ad treqqeɛ usu-is n tqubbet. 
  Dɣa  deg  waya,  ula  d  nekk  tella  tettṣaḥ-iyi-d  nnuba 
akken  ad  ddreɣ  amur-iw  n  temẓi  yessefṛaḥen,  yerna 
igerdan  n  uɣlad  llan  ttasmen  seg-i  mi  ara  iyi-d-ẓren  seg 
teḥt  ṣṣur  tturareɣ.  Cfiɣ-asen  mi  llan  ttinin-d:  « Seg  wansi 
akka  i  as-d-kkan  yiɣsan-a  i  yettfeǧǧiǧen  am  wureɣ  deg 
yiṭij? »  Llan  daɣ  ula  d  imerrayen1  i  yellan  ttaṭṭafen-iyi-d 
tiwlifin,  d  agrud  ameẓyan,  s  ucebbub  akerṭeṭṭay,  acelhab, 
tturareɣ s yiɣsan n umecmac urqimen deg wexxam-nneɣ.  
 
Les «dinouayou» (iɣsan n umecmac) 
«Win iwten, ad yerbeḥ» 
  Deg  tallit-nni,  nella  netturar  yiwet  n  turart  umi  nella 
neɣɣar « ddinwayu ». D awal i d-nessuɣɣel seg taɛṛabt ɣer 
tefṛensist  yerna  anamek-is  « iɣsan  n  umecmac ».  D  ayen 
ibanen,  turart  n  « ddinwayu »  ur  yettwassen  ara  kan  ɣer 
yigerdan  n  temdint  n  Lezzayer.  Ula  d  igerdan  n  Wehṛan 
llan  ssnen  turart-a  i  d-lemden  sɣur  yiḍarren  iberkanen 
yerna  llan  ɣɣaren-as  « les  pignoles. »  Ula  ma  ur  izad  ara 
uḥemmel  i  nḥemmel  amecmac,  maca  nella  ntett-it  aṭas 
akken  ad  nesɛu  aṭas  n  yiɣsan  i  yes-s  ara  nif  imeddukal-
nneɣ.  Turart-a,  ula  d  Mass  Humbert,  aselmad-nneɣ  n 

                                                
1 Amerray = Touriste. 

 
 
- 138 - 

uɣerbaz,  yella  yettaǧǧa-aɣ  ad  t-nurar  deg  temṛaḥt  n 
uɣerbaz n Fort-l’Empereur, deg Sskala, deg Lebyar.  
Dɣa, igerdan ad bdun ad ttemsegrawen ɣef « yemɛellmen 
n  wurar »  i  yellan  ttuɣun  deg  wemṛaḥ :  « A  qui  tire 
gagne»  (Win  iwten,  ad  yerbeḥ).  Igerdan  llan  ttṛaǧǧun  s 
lḥir ad ten-id-ṣaḥ nnuba akken ad wten iɣes-nsen, ammar 
ad sɛun zzheṛ, ad rebḥen.  
 
« Taxxamt n yiɣsan » 
 

 
(qnibɛa) taxxamt n turart n ddinwayu. 

 

 
  Yessefk  agrud  ad 
iḥaz  « leqnibɛa »  swaswa  deg 
tlemmast.  I  wid  yecfan,  « leqnibɛa »  d  taɛemmuṛt-nni  n 
kraḍ  n  yiɣsan  n  umecmac  swadda,  d  wis  kuẓ  sufella, 
yerna  yessefk  yiwen  ad  ten-iḥaz  deg  tlemmast  akken  ad 
ten-yesseɣli.  

 
 
- 139 - 

  Win  iẓewren  ad  iwet  iɣes-is  snat  n  lmitrat  akken  ad 
yesseɣli  « leqnibɛa »,  sakin,  ma  iga  aya,  ad  yerbeḥ  iɣsan-
nni n « leqnibɛa ». Ɣas ma yella turart-a mačči d abowling, 
maca  yella  yettemcabi  ɣer-s.  « Leqnibɛa »  d  nettat  i  d 
tiqerɛunin-nni  n  wesɣar,  ma  d  iɣes-nni  n  umecmac  ara 
iwet  umarir  d  netta  i  d  takurt-nni  n  ubowling  i  nella 
neẓẓar  deg  tiliẓri  deg  tezwara  n  yiseggasen  urbiḥen  n 
1970.  
 

♣ 

 
Ttidubbilin n wuzzal akked tid n urelluc 
 

 
Tidubbilin n urelluc. 

 

 
 
Igerdan  mačči  d  tiduṛutin  i  yes-s  llan  ḥemmlen  ad 
ččaṛen leǧyub-nsen, wanag d Tidubbilin i llan ttaɣen-tent-
 
 
- 140 - 

id  seg  tḥanut  n  Ssi  Muḥ  Misu.  Din  i  ttafen  lxetyar  d 
ameqqran  n  tdubbilin  seg  yal  ṣṣenf,  rsent  sdat tbuqalin  n 
tẓidanin.  Akka  i  icebbeḥ  umzenz  taḥanut-is  s  tɣawsiwin 
yessqaḍayen  igerdan.  Win  ara  yeẓren  Tidubbilin-nni 
turqimin  rsent  sdat  tẓidanin  deg  tḥanut  n  Ssi  Muḥ  Misu, 
ad as-yini d wa i d tislit n wenẓar n Teqṣebt.  
  Tidubbilin-a  llan  ḥemmlen-tent  aṭas  yigerdan,  yerna 
win seg-sen iɛuzzen wayeḍ, ad as-yefk  yiwet am wakken 
ara  iɛuzz  yiwen  wayeḍ  s  tecwingummt  n  Globo  neɣ  s 
tẓidant n Zigumar. Cfiɣ ula ɣef tdubbilt-nni tahcict, ad as-
tinid  s  talaɣt  i  tettwaxdem,  tiyita  tamezwarut  iǧehden 
sɣur tadubbilt nniḍen, ad tt-tesseftutes. 
 

 
Tiqcert n Zigumar. 

 

 
  Daɣ,  mmektiɣ-d  tadubbilt-nni  tucbiḥt  i  d-ixeddem 
umessal n urelluc, tin akken umi neqqar « la perle d’eau » 
( taɛeqqact  n  waman).  « Taɛeqqact  n  waman »  tella  ɛzizet 
i  d-
mliḥ  yerna 

tdubbilt-nni  nniḍen 

tecbeḥ  am 

 
 
- 141 - 

i 

yettwaxedmen  s  « wagat1 »,  d  yiwen  n  urelluc 
yettemcabin ɣer weẓru-nni aɣlayan yesɛan isem-a.   
Ihi,  ɣas  ma  yella  Tidubbilin-a  lhant  i  telkensit2,  maca 
 
lhant  daɣ  i  wurar,  yerna  a  sseɛd-is  uqcic  ara  d-ijebden 
yiwet n tdubbilt n wagat icebḥen akken ad yurar yes-s deg 
tqaɛet  n  tdubbilin-nni  n  « talaɣt ».  Mi  ara  tturaren 
Tidubbilin,  igerdan  akk  ad  ttmuqqulen  tadubbilt-nni 
icebḥen  n  wagat,  imi  fell-as  i  la  d-yettili  wurar  yerna 
axṣim, ma yerbeḥ, yezmer ad tt-yawi. Igerdan ttgen ttriwa 
(taxjiḍt)  deg  wakal,  sakin,  yal  yiwen  ad  yeɛreḍ  ad 
yessebɛed Tidubbilin n wexṣim akken ad yessekcem yiwet 
seg tidak-is war ma iwet aṭas n tikkal. Yella ulugen nniḍen 
ideg agrud ad iḍegger tadubbilt-is akken ara truḥ srid ɣer 
texjiḍt,  ma tekcem  ad  tt-id-yekkes  ad  tt-isers  anda  yebɣa, 
ma  ur  tekcim  ad  as-yanef  din.  Sakin  axṣim-is  ad  iḍegger 
tin-is  akken  ad  tt-iḥaz  mi  ara  tetteddu.  Dɣa,  ma  iḥuza 
tadubbilt  n  wexṣim,  ad  yerbeḥ.  D  acu  kan,  yella  yewɛeṛ 
ɣef yigerdan ad d-afen cwiṭ n wakal anda ara gen taxjiḍt-
nni deg temdint ideg qrib kullec yettwabna. Ɣef waya, aṭas 
n  yigerdan  i  yellan  tteddun  ɣer  Sswareǧ  akked  unrar 
aqbur n « Mangassin », anda i ttafen akal ur yebnin ara.  
 
 
 
 
 
 
 
 
 

                                                
1 Agat = Agate. 2 Talkensit = Collection. 

 
 
- 142 - 

 
Tidubbilin, igasasen d walqafen. 

 

 
La pichenette  
 

 
« La pichenette » deg turart n tdubbilin. 

 

 
 
- 143 - 

 
I  wid  yecfan,  deg  tyita  n  « la  pinchette »  aqcic  ad  isit  s 
ddebbuz-is  ɣef  uḍad-is  n  warisem,  sakin  ad  d-iserreḥ  i 
ddebbuz-is  yerna  ad  yessenṭew  tadubbilt-nni  s  lǧehd  ɣer 
mebɛid.  
 
Bir Ǧebbaḥ d yergazen-nni i t-yerran yettwassen 
Yiwen seg-sen d Ssi Muḥ Misu 
  Ass-a  qqimeɣ  krebbuɣ1  yerna  ur  tuksan  ara  ccfawat-iw  i  d-
yeskeflen  udem  n  wergaz-nni  i  yellan  yetteddu  deg  webrid, 
yettberriḥ:  « Kawkawit, 
labonbon,  cwingum,  ayaw 
zzerriɛa! ».  Ibeddu  abrid-is  seg  webrid  n  Pasteur  alamma  d 
asbiṭaṛ  aqbur  n  Birṭrarya  i  d-yezgan  nnig  n  Draɛ  Ddis  deg 
Lebyar.  
 

lawit, 

 
Sdat tḥanut n Tutut, tella daɣ tin n tẓidanin n Ssi Muḥ Misu. 

 

                                                
1 Krebbu = Méditer 

 
 
- 144 - 

 
Iɣraben  n  temdint  taqburt  n  Lezzayer  tettḥaz-iten-id 
tafat  mi  ara  d-tali  tafukt  n  tṣebḥit  ɣef  Teqṣebt-« iw »  neɣ 
« nneɣ »  ɛzizen.  Akken  i  tettfeǧǧiǧ  ddaw  tafukt  am 
uzemrud,  dɣa  ɣef  waya  i  as-semman  tamdint  n  yiṭij.  Mi 
yembaẓẓed ugrud ɣef tlemsirt-is, ad d-ineggez seg tɣurfet 
ɣer  beṛṛa  am  ugenduz  akken  ad  ifaṛes  tiswiɛin-nni 
tiseɛdiyin n yiṭij n tṣebḥit deg ṣṣdeḥ.  
 

 
Dar Ɛaziza. 

 

 
Anwa i as-yecfan i Ssi Muḥ Misu? 
Seg wakken rqiq, armi ula d taqejmurt iɣef yettɣimi ur 
 
tt-yettaččaṛ ara. Ma d ṭṭabla-is twet s tehri n wakk lḥiḍ-nni 
n  tedwirt  n  xalti  Ṣaliḥa,  ad  tt-yeṛḥem  Rebbi,  yemma-s  n 
yimeṛḥumen Sid-Ɛli d Xaled Ifticene, arraw n Bir Ǧebbaḥ. 
Ssi Muḥ Misu d ameḍɛafu, ulac deg-s acemma, armi ala d 

 
 
- 145 - 

tazewwaɣt 

ini  aqehwi, 

tacacit-nni-is 
i  d-yettbanen  deg-s,  maca 
yetteqqen-itt s tfenṭazit d tirrugza n tallit-nni. D « rrejla »? 
Yeɛni  « ur  yewɛiṛ »  ara  s  tidet,  imi  ɣas  s  tkebbuḍt-is  n 
Shanghai,  ur  izad  wara  deg  lmizan.  D  acu  kan,  udem-is 
yesɛa lhiba yerna ur yesɛi deg-s amḍiq i wecmumeḥ. D wa 
i  d  Ssi  Muḥ  Misu!  Bu  tẓidanin  seg  yal  ṣṣenf.  Tiẓidanin  d 
tɣasiwin nniḍen yesɛa seg-sent s waṭas i wakk igerdan i d-
yettasen  ad  d-aɣen  ɣer-s.  Win  ara  tent-iwalin  ad  yesqeḍ, 
yerna  cfiɣ  i  tkurin-nni  n  wecwingum  n  Globo,  timkuẓin-
nni  ukaṛamal  yesɛan 
tifeggagin-nni  n 
ukaramal  n  Zigumar  yettlen  deg  lkaɣeḍ  aẓerwal  d 
tẓidanin  nniḍen,  wa  yessqaḍay  ugar  wayeḍ.  Maca  tin  i 
ḥemmlen  yigerdan  ugar  akk  tiyaḍ  d  tafeggagt-nni  n 
ccikula  n Tolbert  i llan ttetten-tt s weɣrum.  Yuɣ lḥal, deg 
tallit-nni,  tanalt  am  tin  tgerrez,  akken  ad  yekkes  yes-s 
yiwen laẓ.  
 
«Ɛin-Bir-Ǧebbaḥ» tecfa ɣef tẓidanin-is 
  Ma d tiqcicin, mi ara d-asent ad agment aman seg tala 
n Bir Ǧebbaḥ, ɣas seqḍent seg tẓidanin-nni, maca ur sɛint 
ara  idrimen  am  yidaddaten-nsent,  akken  ad  d-aɣent  kra, 
ɣas akken, ttfaṛasent taswiɛt ad walint akk ayen yesɛa Ssi 
Muḥ  yerna  ad  qeṣṣrent  yid-s.  Ma  d  tikkwal,  ɣas  Ssi  Muḥ 
isettef  akk  sselɛa-is  tucbiḥt,  mi  d-tewweḍ  ddabex  seg 
wanda  n  kra,  ad  as-terwi  kullec,  yerna  netta  ad  d-yekker 
ujenniw-is.  
 
 
 
 
 
 

 
 
- 146 - 

 
Titteffaḥin n tayri. 

 

 
 
 

 
 
- 147 - 

«Passe,  passe 

«Kawkawit, lawit, labonbon, cwingum, ayaw zzerriɛa!» 
le  temps1»  (ɛeddi,  ɛeddi  a  akud), 
 
imeẓẓuɣen-iw  nnummen  sellen  i  usefru-a  «qui  me  colle 
encore  au  cœur  et  au  corps2»  (i  d-mazal  yenṭeḍ  deg  wul-
iw  d  tfekka-iw)  :  «Kawkawit, lawit,  labonbon,  cwingum, 
ayaw 
tiẓidanin, 
(Kawkaw, 
acwingumm,  attan  zzerriɛa),  akka  i  yella  yettberriḥ  bu 
tẓidanin,  maca  sḥissifeɣ  imi  ur  cfiɣ  ara  ɣef  yisem-is. 
Lḥaṣul,  yal  ass  lliɣ  selleɣ-as  yettɛeddi-d  s  uqendur 
aberkan d ugennur awraɣ am ureɣ.  
 

zzerriɛa!» 

lablabit, 

 
Abrid n Pasteur n Lebyar, d abrid i d-yettaɣ bu tẓidanin. 

 

 
 
 

                                                
1 D azwel i d-newwi sɣur Georges Moustaki. 2 D tizlit mechuṛen n Laurent Voulzy. 

 
 
- 148 - 

s 

aberqemmuc 

lḥemmeẓ-nni 

  Argaz-nni  yella wezzil, zur,  yerna  yettawi-d  ɣef tayet-
is  aḍellaɛ  ideg  d-tteffɣent  rrwayeḥ  tiẓidanin  n  kawkaw 
yezzan  deg  tculliḍin,  tiẓidanin  n  nneɛnaɛ,  ticulliḍin  n 
« lablabit », 
tenqiḍin 
tizewwaɣin,  tizegzawin,  timellalin  i  inegren  tura,  ur 
ttnuzunt ara.   
 
Am waḍu n tlelli 
  D  zzheṛ  kan  neɣ  d  lebɣi  n  zzux  s  tlelli-nni  i  aɣ-d-
yeqqlen  asmi  i  tewwi  tmurt  azarug?  Lḥaṣul,  d  lɣaci 
ameqqran  n  yigerdan  i  yellan  ttemsegrawen-d  ɣef  bu 
tẓidanin  akken  ad  d-aɣen  tacciwin-is  turqimin  n  tẓidanin 
d kawkaw. Seg wakken ggten armi  ur  yeẓri  ara s wanwa 
ara yebdu.  
  Ass-a, mi akka  i t-id-yewwi lbal-iw, mmektiɣ-d ṣṣifa-s 
mi yella yettberriḥ-d : «Kawkawit, lawit, labonbon, cwingum, 
ayaw  zzerriɛa!»  mi  ara  yetteddu  deg  umecwaṛ-is,  seg 
webrid n Pasteur  alamma d asbiṭaṛ n Birṭrarya i yettḍillin 
ɣef  Dreɛ  Ddis,  anda  i  llant  tlisa  gar  Climat-de-France  d 
Lebyar. D taseɛdit, d taseɛdit temẓi1, ideg zzhu yetteddu-d 
s uberreḥ i d-ijebbden igerdan akken ad ṣerrfen tiduṛutin-
nsen. Ass-a, tfuk tallit n  yergazen  yetteddun, cennun deg 
webrid, imi adellel d netta i yuɣɣalen « icennu » akken ad 
d-yeckeṛ tiẓidanin. Tbeddel tallit, beddlent wansayen2.  
 

 

                                                
1 D ugal n Léon Tolstoï. 2 Ansay = Tradition. 

♣ 

 
 
- 149 - 

 
Tifeggagin n tẓidanin n tmurt-nneɣ. 

 

 
 
 

 
 
- 150 - 

 
 
 
 
 
 
 
 
 
 

 

 
 
 
 
 
 
 
 
 
 
 
 
 
 
 
 

Ixf wis VIII 

Tuzzya ɣef umaḍal s meyya 
n tewlifin  

 
 
 

 
 
 
 
 
 
 
 
 
 
 
 
 
 

 
 
 

Tuzzya ɣef umaḍal s meyya n tewlifin 
 

 
Tuzzya ɣef umaḍal s meyya n tewlifin.  

 

 
  Zik, yella yettnuzu yiwen n ucwingum isem-is Manar-
gum  Algérie,  daxel-is  ad  yaf  ugrud  tugna  n  tekbabt  n 
walbaɛḍ  n  tmura.  Win  ara  yeffẓen  acwingum-nni  ad 
yebɣu  daɣ  ad  yerzu  ɣef  tmura-nni  ibeɛden.  Dɣa  win  ara 
yebɣun  ad  yinig,  acwingum  n  Manar-gum  d  netta  i  d 
takebbanit  ara  t-yawin  ad  imerreḥ  deg  tmura  nniḍen,  ad 
iẓer  iɣerfan  nniḍen  yerna  ad  yissin  ansayen-nsen.  Nnig 
waya,  mi  ara  yezzi  ugrud  tugna-nni  n  ukerṭun,  ad  yaf 
deffir-s  d  acu-tt  tmurt-nni,  ma  d  tagduda  neɣ  d  tagelda, 
acḥal  i  tesɛa  n  wakal,  isem  n  tmaneɣt-is,  acḥal  n 
yimezdaɣen  i  tesɛa,  idrimen  n  tmurt-nni  akked  wacḥal  i 
swan  ɣef  leḥsab  n  Udinaṛ.  S  waya,  acwingum  n  Manar-
gum  Algérie,  acḥal  seg-neɣ  i  ijemɛen  tikerḍin-nni  d 
talkensit-nni  n  meyya  n  tugniwin  n  tmura  i  d-ibeddun  s 
tugna  tamezwarut,  tin  n  « Lezzayer »,  yerna  tettfaka  s  tis 
meyya,  « Iwunak  Yeddukklen  n  Marikan. »  D  aya  i  aɣ-
 
 
- 153 - 

yeǧǧan  ad  neqqel  d  « imerraḥen  n  umaḍal »,  yerna  nella 
nessewham  kra  seg  yiselmaden-nneɣ  deg  temsirt1  n 
umezruy  d  tesnamurt2.  Bitt,  akken  ad  nemiwzan,  nella 
netturar turart ideg yal yiwen seg-neɣ ad yeɛreḍ ad d-yaf 
tamaneɣt n walbaɛ n tmura ibeɛden. D acu kan, akken kan 
ara aɣ-d-inin ad neg izirig iṣeggmen akken ad nekcem ɣer 
tneɣrit,  ad  yeḥbes  din  wawal  ɣef  wecwingum  n  Manar-
gum Algérie. Ma ifat nga izirig iqeɛden, ur yessefk ara ad 
d-yenṭeq  yiwen,  ma  ulac  ad  terfu  tselmadt  fell-as.  Nnig 
waya,  ɣas  nḥemmel  ad  neffeẓ  acwingum  n  Manar-gum 
Algérie,  ma  ifat  nekcem  ɣer  tneɣrit,  ur  yessefk  ara  yiwen 
ad ikemmel tuffẓa, ma ulac, ma  teṭṭef-it tselmadt, ad as-t-
tessenṭeḍ  deg  ucebbub-is.  Yerna  teẓram  amek  i  ineṭṭeḍ 
wecwingum deg ucebbub! 
  D ayen ibanen, mačči akk d ayen fessusen ad yessiweḍ 
yiwen  ad  d-yejmeɛ  akk  meyya-nni  n  tugniwin  akken  ad 
yuɣal  d  amerraḥ  i  d-inudan  akk  amaḍal.  Dɣa,  akken  ad 
ḍebbren tugniwin  i ten-ixuṣṣen, aṭas n yigerdan  i yeqqlen 
tturaren  yiwen  n  wurar  am  win  n  yiɣsan  n  umecmac. 
Maca  deg  umḍiq  n  yiɣsan,  d  tugniwin-nni 
llan 
ttḍeggiren-tent deg yigenni. D tugna ara iɛeddin i talast n 
Rubicon ara irebḥen. Taɣawsa nniḍen i yelhan deg turart-
a:  lemmer  ad  yesɛu  yiwen  snat  n  tugniwin  n  yiwet  n 
tmurt,  yelha  lemmer  ad  d-ibeddel  yiwet  s  tugna  n 
walbaɛḍ  n  tmura  ur  yesɛi  ara.  Yella  daɣ  yiwen  n 
wecwingum ɣɣaren-as « cow boy ».  
jemɛen 
  Acwingum-a  yeǧǧa  aṭas  n  yigerdan  ad 
tugniwin  n  yetran-nsen  n ssinima i ḥemmlen, kra seg-sen 
llan  tteffren-tent  deg  teɣlaft  n  tkarḍa-nsen  n  unelmad, 
wiyaḍ, deg yezmamen-nsen n ccfawat.  

i 

                                                
1 Tamsirt = Leçon. 2 Tasnamurt = Géographie. 

 
 
- 154 - 

Tilifun n « Waɛṛaben » 
  Deg  tallit-nni,  ulac  tilifun  n  ufus,  maca  igerdan  llan 
wehmen  mi  ara  ẓren  atalkiwalki-nni  n  James  Bond  n 
Tgellidt  n  Langliz.  Igerdan  akk  llan  ttargun  ad  sɛun 
taɣawsa am ta. S waya i d-tennulfa ɣer yigerdan-a takti n 
tebwaḍt n « tilifun »! 
 
«S ssiraj» 
  Akka!  Yella  yessefk  kan  ad  xemmemen  fell-as,  yerna 
igerdan-a  ufan-tt-id.  Yuɣ  lḥal,  takti-a  d  tafessast  maḍi. 
Igerdan ḥwajen kan snat n tebwaḍin n ssiraj akked lxiḍ n 
ṣṣyada n yiselman akken ad yezmer yiwen ad yemmeslay 
d  umeddakel-is  seg  uɣlad  ɣer  ṣṣdeḥ.  Mačči  d  asmesxer! 
Tabwaḍt-nni n ssiraj yessefk ad tili d tilemt yerna tekkaw. 
Lxiḍ n ṣṣyada ad yeqqen  ɣer teflit n tebwaḍt tamezwarut 
d tin  n tebwaḍt tis snat, yal tabwaḍt ad as-rren tadimt-is. 
D takti tuḥṛict, neɣ ala? Ihi akken i yetteg James Bond 007, 
agrud  ad  yemmeslay  deg  tebwaḍt-is,  ameddakel-is,  seg 
yidis-nni nniḍen, ad d-isel i wayen yettmeslay lemmer ad 
yezmeḍ tabwaḍt-nni-is ɣer umeẓẓuɣ-is.  
  Tilifun-a yella yetteddu akken igerrez yerna ulac deg-s 
akk asxerxec. D lɛezza n yigerdan mi ara t-uraren. Mi ara 
d-yettmeslay  umeddakel  seg  yidis-inna,  ad  tettergigi 
tebwaḍt-nni,  dɣa  ɣef  waya  i  yella  tilifun-nni  yeḥwaǧ 
tasenduqt  d  yettarran  imesli.  Lḥaṣul,  ahat,  d  igerdan-a  i 
igan asurif amezwaru deg wesnulfu n tilifun n ufus. 
 
«Sid Lhewwari, ɛṭi-na la coupe»  
  Taɣlamt1  n  USMA  texṣer  snat  n  temliliyin  n  tgara 
akked teɣlamt taweɛṛant n Chabab de Belcourt, maca asmi 

                                                
1 Taɣlamt = Equipe. 2 Asarir = Stade. 

 
 
- 155 - 

i  tebda  tettali  s  USMA,  lɣaci-is  yebda  yettuɣal-iten-id 
ussirem. Tin d tallit ideg lɣaci n USMA d CRB llan cennun 
deg  usarir2  n  Leɛnaṣer  (asarir  n  20  Ɣuct  1955  n  wass-a) 
« Sid  Lhewwari,  ɛṭi-na  la  coupe »  (A  Mass  Aselway,  efk-
aneɣ-d  taqbuct).  D  tin  daɣ  i  d  tallit  ideg  tiḥuna  n 
yiḍebsiyen  llant  znuzuyent  s  udellel  tizlatin  tineṣliyin  n 
yisura n « uwestern spagiti », yerna mi ara yesɛeddi yiwen 
tagara n dduṛt gar ssinimat d yisariren, ad d-yekker ass n 
uxeddim  yerreẓ  akk.  I  tella  tezha  « Lɛaṣima »  (tamaneɣt) 
deg tallit-nni.  
 
«Ccifun» d «ssiraj» kifkif-iten 
  Belcourt-nni taqburt mačči ala d ssuq-is ameqqran i tt-
iɛemṛen,  ssuq-nni  iseg  llan  wat  Lezzayer  qeḍḍun-d  war 
cceḥḥa lxeḍra d lfakya. Ala, mačči d aya kan! Belcourt tella 
daɣ tettwassen s temliliyin gar teɣlamin timeqranin n tcirt 
n uḍar n Lezzayer, d timliliyin i tturaren s teqseḥ wat CRB 
d teɣlamt n Susṭara, ladɣa timlilit-nni n tgara ideg aɛessas 
n yeswi ameṛḥum, El Okbi Ǧamal Ddin, yeffeɣ-d azekka-
nni  deg  usebter  amezwaru  n  weɣmis  n  El  Moudjahid,  s 
wezwel n «El Okbi stoppe Belcourt» (El Okbi yeḥbes Belcourt). 
 
Azgen wis kraḍ n temlilit 
  Deg  tallit-nni,  ulac  asseɣzef  n  temlilit  nnig  wakud-is, 
yerna  ulac tiytiwin  ɣer yeswi. Ma yella  kra ara d-yeḍrun, 
ad  d-yeḍru  deg  temlilit  tis  snat  umi  semman  kra 
« troisième mi-temps » (azgen wis kraḍ n temlilit), yerna d 
timlilit  am  tin  i  yeǧǧan  CRB  ad  tessekcem  5  ɣer  3  mgal 
Ǧamal  Ddin  El  Okbi  n  wussan  n  rrbeḥ  d  lbaṛaka.  Kra 
ttinin-d d tin i d tallit n tcirt n uḍar n « tigawt », s ccbaḥa-
is, d tin i yellan tjebbed-d akk lɣaci ɣer-s.  
 

 
 
- 156 - 

«Ɛers Lɛaṣima» (tameɣra n Tmaneɣt) 
Imir-nni,  wid  iḥemmlen  Lmuludiyya  n  Lezzayer  llant 
 
ttxelliṣen-tt  s  ulaqeb  n  lǧiran-nsen  n  tedwirin  i  yellan 
ttinin-asen « ccifun » (iceḍḍiḍen iqburen). D wa i d alaqeb 
n  wid  iḥemmlen  Lmuludiyya,  ttinin-asen  akka  imi  i  d 
« iqdimen »  neɣ  iɛedda-ten  zzman,  teɣli  yes-sen.  Tin 
yernan ɣer-s, wid i iḥemmlen USMA llan ččuṛen d tizlatin 
i  yes-s    ttlaqaben  Lmuludiyya:  «Allô !  Allô !  Men  ɛam 
Charlot, ma ddaw walu» (Alu, alu! Seg tallit n Charlot, ur 
rbiḥen taqbuct n Lezzayer).  
 

 

 
MCA akked USMA, d snat n tmussniwin tiqburin n tmaneɣt. 

iban  d  asserfu 

 
  Akken  awal  yeqsed  win  yerza,  tarṣaṣt  teqsed  win 
tenɣa,  yerna  ccna  am  wa 
i  bɣan 
yimarrawen-is  ad  sserfun  yes-s  « iɛdawen-nsen »  n 
Mouloudia Club d’Alger ur d-yewwin acemma seg 6 Ɣuct 
1921,  asmi  i  d-tennulfa.  Maca,  ɣas  akken,  Doyen  neɣ 
 
 
- 157 - 

« tamɣart » n teɣlamin n Lezzayer tewweḍ-d nnuba-is deg 
1971,  asmi  i  tewwi  Taqbuct  n  Lezzayer  mi  turar  mgal 
USMA.  S  waya,  wid  iḥemmlen  MCA  rran-d  ttaṛ-nsen  mi 
d-ffɣen  ɣer  yizenqan  n  Tmaneɣt,  ttberriḥen:  « ssiraj, 
ssiraj », « acifun » deg ufus, tabwaḍt mechuṛen n ssiraj deg 
ufus nniḍen, tesbeɣ s « Uzewwaɣ d Uberkan » n USMA.  
 
Mi ara d-yekk unelmad nnig uselmad-is 
  Tella-d sakin yiwet n temlilit n tgara nniḍen n Teqbuct 
n Lezzayer i d-yeqqimen deg ccfawat, d tin  ideg ɛawdent 
mlalent snat-nni n teɣlamin tixṣimin sdat yiwen n wegdud 
n  80.000  n  yimeshanayen1  (werǧin  d-yelli  wanect-nni  akk 
n  yimeshanayen  uqbel),  deg  wass  n  19  Yunyu  1973,  deg 
usarir n 5 Yulyu, ideg MCA terbeḥ deg wakud n usseɣzef 
s  4  ɣer  2.  Kra  mazal  cfan  i  yeswi-nni  i  d-yeqqimen  deg 
umezruy  i  yessekcem  uɛessas  Abdennur  Kaoua,  yili 
yiwen ur yebni fell-as ad t-id-yessekcem wesleɣmay Smaïl 
Khabatou  deg  umḍiq  n  yifer  azelmaḍ.  Kaoua  yerna 
yessewhem medden mi yerna yessekcem iswi wis sin deg 
tedqiqt  tis  96,  yili  netta  s  timmad-is  yella  d  amaynu  deg 
MCA.  Win  umi  yessekcem  iswi-a  d  Zerga,  d  yiwen  i 
iɛeddan,  naqal,  ɣef  MCA  uqbel  ma  yekcem  ɣer  teɣlamt 
USMA, taɣlamt n Susṭara. Mi isuḍ unefray deg tṣeffart-is, 
Taqburt n Lezzayer tɛawed tewwi-tt MCA i yesɛeddan 23 
n  yiseggasen  nitni  ttargun  ad  tt-awin.  Yuɣ  lḥal,  MCA  ur 
tbeddel ara i zzman tikli: werǧin yettas-d sin war kraḍ.  
 
 

                                                
1 Ameshanay = Imferreǧ. 

 
 
- 158 - 

 
 
 
 
 
 
 
 
 
 

 

 
 
 
 
 
 
 
 
 
 
 
 
 
 
 
 
 
 

Ixf wis IX 

Alqafen n yiɣsan 

 
 
 

 
 
 
 
 
 
 
 
 
 
 
 
 

 
 
 

Alqafen n yiɣsan 
  Tallit n Lɛid Tameqrant d nettat daɣ i d tagnit akken ad 
d-iɛawed yiwen i lɛula-is n yilellucen. Maca ahat ad iyi-d-
tinim :  d  acu  i  yezmer  yizimer  neɣ  yikerri  ad  t-id-yefk  d 
alelluc, netta i la yetteddun ad yemmzel d asfel? Akken ad 
d-kksen seg-sen alqafen n yiɣsan! Seg ubuzelluf (iḍarren n 
yikerri).  Tulawin  llant  ḥemmlent-ten,  maca  irgazen  llan 
tteksen-asent-ten.  Alqafen  tturaren-ten  s  ufus.  Semmus  n 
walqafen,  yiwen  seg-sen  ṛeqmen-t  s  uzewwaɣ,  tturaren 
yes-sen ama  deg tqaɛet, ama ɣef lmida (ṭṭabla  wezzilen  n 
zik).  Yessefk  amarir  ad  ten-id-ileqqeḍ  yiwen,  yiwen  s 
yiwen n ufus, war ma yebra-d i wid-nni i d-yelqeḍ yakan 
yerna  yejmeɛ-iten  deg tdikelt  n  ufus-is. Iban  turart-a tella 
teḥwaǧ aẓwar d lxeffa. D acu kan, turart-a tweɛɛeṛ mi ara 
yessefk  ad  d-yeṭṭef  umarir  sin  n  yeẓra  ɣef  tikkelt,  sakin, 
kraḍ, sakin kuẓ. Yessefk ɣef wemdan ad yessen amek ara 
yessemres  iḍudan-is,  ladɣa  deg  umecwaṛ  aneggaru  ideg 
amarir  yessefk  ad  yessekcem  alqafen-nni  yiwen,  yiwen, 
deg tgennarit-nni ara d-yeg s ufus azelmaḍ. Ma d ixṣimen, 
kra seg-sen ur zeddiget ara nniyya-nsen, yerna ttgen tiḥila 
akken ad sxeṣren amarir.     
 
Tamda n Yilel Agrakal d dduḥ n wakk turarin 
  Alqafen  n  yiɣsan  llan  deg-sen  xemsa  n  yiɣsan  i  d-
tettekksen  seg  weḥric-nni  i  d-icuffen  n  « buzelluf »  (aḍar) 
n yikerri deg wass n Lɛid Tameqrant.  Turart-a tennulfa-d 
deg Legrig, tamurt n  Humir, yerna d tamurt-a i tt-yerran 
tettwassen  deg  tmura  nniḍen.  Sakin,  ddmen-tt  wid 
iḥeṛcen,  rran-tt  d  abrid  n  uselmed.  Akka  i  d-yesskanay 
« Suqraṭ i d-ibedren amedya n walqafen mi d-yefka ifukal 
i Theetete ɣef takti n tesmekta2 » (Theetete, 154c).  
 

 
 
- 161 - 

i  d-yefkan 

tiqburin  umi 

Seg turart n walqafen i d-tennulfa tcekcikt 
Ɣef leḥsab n yeḍrisen n wacḥal n leqrun aya, d turart n 
 
walqafen 
ttinin 
igasasen 
« astragaloi » i yellan sɛant kuẓ wudmawen ileffasen3, sin 
d ihrawanen, sin d uḥṛisen.  
 
Alqafen, ula d Pif aqjun yessuffeɣ-iten-id d alelluc 
Seg wasmi  i  d-yebda  umezruy,  turart n walqafen tella 
 
tettwassen d turart i yesseǧhaden lxeffa n wemdan, imi d 
tin ara t-yerren fessus deg turart n leqfaza akked uḍegger. 
D  acu  kan,  ass-a  tfuk  tallit  n  walqafen  i  d-tettekksen  seg 
« Mesɛud » aɣelnaw, ikerri n Wlad Ǧellal.  
 

 
Turart n walqafen. 

 

 

 
 
- 162 - 

 
Imi  ula  d  medden  n  menwala  uɣalen  tturaren-ten, 
lluzinat  n  yilellucen  gren  tamawt  i  waya  yerna  ula  d 
nitenti  bɣant  ad  d-rebḥent  idrimen  seg  waya.  D  aya  i 
yeǧǧan  tikebbaniyin-a  ad  d-gent  aqaleb  i  yes-s  ara  d-
messlent alqafen n lluzin. Aya, ar ass-a mazal sɛiɣ alqafen-
nni n weplastik i d-yeddan deg 1972 deg tesɣunt n Vaillant 
Pif le Chien, s tin i ttzuxxuɣ imi i lliɣ d yiwen seg wid i tt-
yeqqaren.  D  acu  kan,  alqafen-a  ur  sɛin  ara  azal  n 
walqafen-nni n wid i aɣ-yezwaren, imi alqafen n lluzin ur 
sɛin ara rriḥa n « Mesɛud » n tmurt, ladɣa win n Wlad Sidi 
Nayel i d-nnan sseɛlafen-t s cciḥ.  
 
Turart-nni 
  Ama deg Teqṣebt-iw ɛzizen neɣ deg yidurar n Ǧeṛǧer, 
neɣ  daɣ,  deg  Yilemmucen,  deg  wul  alqayan  n  tmurt, 
akken  kan  ara  as-d-tbedred  i  yiwen  alqafen,  ad  d-
yemmekti  temẓi-is.  Lḥaṣul,  wid  i  netter  fell-asen  yeɛǧeb-
asen  lḥal  mi  d-mmektin  aya.  Yiwen  seg-sen  ur  yettu 
tturaren-ten  s  xemsa  n  yiɣsan.  D  acu  kan,  alqaf-nni  n 
« tidet » umi ttinin anda nniḍen « le père » de jeu (baba-s n 
turart) yessefk ad yesɛu ini yemgerraden ɣef watmaten-is, 
dɣa yettili d azewwaɣ.   
 
Yiwen, sin, kraḍ, kuẓ  
  Ama  deg  wesṭ  ddaṛ  (talemmast  n  lḥaṛa),  ama  deg 
temṛaḥt n tiɣremt neɣ deg wurti azayez1, turart-a tturaren-
tt  akken  ad  ssiwḍen  ɣer  yiwen  n  yiswi,  d  askan  n  lxeffa. 
Alqaf-nni  ara  yettwaḍeggren  deg  yigenni 
ttinin-as 
« daṛun ».  Mi  t-iḍegger  umarir,  yessefk  ad  iḥaṛef  ad  d-
yeddem yiwen seg walqafen-nni i yellan deg tqaɛet, sakin 

                                                
1 Urti Azayez = Jardin public. 

 
 
- 163 - 

ad  yeccelqef  « aḍaṛun »-nni  uqbel  ma  yeɣli-d  netta  s 
timmad-is ɣer tqaɛet. S leqfaza am ta ara d-yelqeḍ umarir 
s  yiwen  n  ufus  akk  alqafen-nni.  D  acu  kan,  ɣas  ma 
yettban-d  fessus  deg  tazwara,  deg  umecwaṛ-is  wis  sin, 
turart-a  tettuɣal  tewɛeṛ  cwiṭ,  imi  amarir  yessefk  ad  d-
yeddem  sin  n  walqafen  ɣef  tikkelt.  Sakin,  amarir  yessefk 
ad  d-yeddem  kraḍ,  sakin,  deg  tgara,  kuẓ  n  walqafen  ɣef 
tikkelt. 
 

 

 
Yiwen seg yimecwaṛen n turart n walqafen. 

 
Tella zik « la retournette»  
  Mi  yurar  umarir  kuẓ-nni  n  tuzzyiwin  n  turart, 
yessaweḍ  yelqeḍ-d  akk  alqafen-is,  ad  d-taweḍ  nnuba  n 
« la  retournette »:  amarir  ad  iḍegger  alqafen-nni  akk  deg 
yigenni, sakin ad yeɛreḍ ad ten-id-yeṭṭef s yidis n deffir n 

 
 
- 164 - 

ufus (aɛrur n  ufus). Ma ɣlin-as, yessefk ad iɛawed ad yeg 
aya alamma ɣlin-d akk ɣef weɛrur  n  ufus, sakin d tin  i  d 
« tiyita  n  meyya »  anda  ara  yerbeḥ  meyya  n  tenqiḍin  i 
walqaf. Ahaw ziɣ tura, ma yella win izemren? 
 

 
« La retournette » n turart n walqafen. 

 

 
Yiwen seg yimecwaṛen n turart n walqafen. 

 
 
- 165 - 

 

 

 
Yiwen seg yimecwaṛen n turart n walqafen. 

 

 
 

 
 
- 166 - 

 
 
 
 
 
 
 
 
 
 

 

 
 
 
 
 
 
 
 
 
 
 
 
 
 
 
 
 
 

Ixf wis X 

Tamacahut n Hula hup 

 
 
 

 
 
 
 
 
 
 
 
 
 
 
 
 
 

 
 
 

Tasirt n wemraḥ 
 

 
Urti n Tsirt (Moulin) deg uɣlad n Frantz-Fanon n Lezzayer. 

 
I wid i as-yecfan, tasirt-nni n waḍu tella tezga-d zik ɣef 
 
tqenṭert n nnhati, deg usekwaṛ-nni ameẓyan umi semman 

 

 
 
- 169 - 

urti  n Tsirt1, d  urti  i d-mazal ar ass-a deg  uɣlad  umi fkan 
isem  n  umsuji  n  tesnimant2  Frantz  Fanon  i  d-ilulen  deg 
tegzirt  n  Réunion.  Amṛaḥ-a  yezga-d  ddaw  yinurar-nni 
iɣef  yers  llsas  n  usensu  n  El-Aurassi.  Tasirt-a  werǧin  tt-
ixuṣ  waḍu  imi  i  d-tezga  ɣef  tqacuct  n  uɣlad  n  Quatre-
Canons  (kuẓ  n  lemdafeɛ).  Ayɣer  i  « wehhan »  tasirt-nni 
akken?  Ɣef  leḥsab  n  unmezruy  Mohamed  Benmeddour  i 
d-iɛeddan  deg  tesgilt  n  ṛṛadyu  n  Lbehja  deg  wass  n  27 
Ɣuct 2012, tasirt-a  ur as-d-xtaren ara amḍiq din kan akka, 
wanag  ters  dinna  « akken  ad  tekkes  cciɛa »  i  « Kuẓ  n 
Lemdafeɛ »  n  Lezzayer  Lmeḥṛusa  (Lezzayer  iɣef  tella 
tɛessast)  yerna  ad  as-kksen  isem-is  i  umḍiq-nni  i  d-
yesmektayen s tallit-nni n lǧehd ideg Kuẓ-nni n lemdafeɛ 
rran tixenfyac-nsen ɣer illel. » 
 
Kuẓ n lemdafeɛ, ur temmut ara tmacahut-nsen 
  D  acu  kan,  ɣas  yennulfa-d  din  wurti  n  Tsirt  yerna 
sersen-as  isem-is  ɣef  teplakt,  acemma  ur  yessaweḍ  ad 
yesfeḍ  Kuẓ-nni  n  lemdafeɛ  seg  ccfawat  n  « lfil »  n  wat 
Lezzayer,  imi  i  kksen  tasirt-nni  n  waḍu  yerna  skeflen-d 
Kuẓ-nni n lemdafeɛ seg uxjiḍ ideg i ten-rran akken ad ten-
id-rren ɣer umḍiq-nsen.  
 
Iṛuḥ ugerruj nniḍen n ṭṭrad 
  Tettwakkes  tsirt-nni  amzun  deg  targit,  yili,  lemmer  d 
lebɣi,  ula  d  nettat  ad  teqqim  akken  ad  tcebbeḥ  amḍiq-a 
azayez, yerna ad terṣu din d agerruj n ṭṭrad deg wakal umi 
d-teqqel  tlelli.  D  acu  kan,  wid  i  iḥemmlen  ad  d-mmektin 
zik, mazal deg ccfawat-nsen asnehmu n Tsirt-nni umi llan 
sellen yimezdaɣen n Cadix, Susṭara d Teqṣebt.  

                                                
1 Urti n tsirt = Jardin du Moulin. 2 Tasnimant = Psychologie. 

 
 
- 170 - 

 

 
Tamda n wurti n tsirt akked tqenṭert-is n nnhati iɣef ters zik tsirt-nni. 

 
Ahula hup, d tisselbi n yiseggasen n 1958 d 1959  
« Ahula  hup »  d  aḍu-nni  n  tisselbi  i  d-ihubben  ɣef 
 
ṣṣduḥat  n  yexxamen  n Teqṣebt. D  tisselbi? Nsenyaf ad d-
nini  d  tuffɣa  seg  ṣṣwab!  Imi  ulac  l-ɛatqa  (tilemẓit)  ur 
ihuzzen  ara  iman-is  sdat  ṛ-ṛjal  (irgazen)  n  lḥaṛa  s  usarsu-
nni n weplastik ara tettezzi deg wammas-is. Dɣa, lḥeṛma-
nni yecca-tt wasif! Lḥaṣul, naɣ d tulawin kan n wexxam i 
yellan ttgent aya? 
 
Ihi,  anef-asent  i  tlawin  ad  tent-yawi  waḍu  n  usarsu  n 
« Lmuja  tamaynut »  n  yiseggasen-nni  n  xemsin  i  yellan 
tteddun  ad  faken.  Anef-asent  ad  ttezzint  ɣef yiman-nsent 
am  yiderwicen-nni  iṣufiyen  iṭerkiyen.  Aya,  ula  d  Taqṣebt 
llan  zedɣen  deg-s  Yiṭerkiyen.  Maca  ula  d  tiqcicin 
timeẓyanin llant bɣɣunt ad urarent « ahula hup », yerna d 
lɛezza-nsent mi ara t-urarent yerna ad cennunt: « Taɛ-i taɛ 
n-nilu, taɛ-i ma yetkesseṛ-c » (Win-iw n unilun, win-iw ur 

 
 
- 171 - 

yettruẓu).  Seg  wakken  iɛeǧǧeb,  ula  d  iqcicen  uɣalen 
tturaren  « ahula  hup »  akken  i  llan  daɣ  tturaren  amrar  d 
Tḥeǧǧant1. 
 

 
Asarsu n Hula hup. 

 

 
  Tezreɛ  turart-a,  ad  as-tinid  tessesleb  akk  medden 
i  ten-yessesleb  ccḍeḥ  n  Adriano 
taswiɛt-nni,  akken 
Celentano  i  yellan  d  itri  n  yimir-nni.  Ccḍeḥ-nni  yuɣal  d 
lamuda,  yerna  yella-d  waya  i  sseɛd  n  tḥuna  yeznuzuyen 
leḥwal  n  yexxamen  d  umahil,  imi  i  zzenzen  aṭas  seg 
yiteyyuten-nni  i  llant  tlawin  ssemlalayent  akken  ad  gent 
isirsuten.  Mačči  d  asmesxer!  Yerna,  mačči  d  taɣawsa 
icebḥen,  ta?  Ɣas  ma  yella  iẓawaliyen  ur  ssawḍen  ara  ad 

                                                
1 Taḥeǧǧant = La Marelle. 2 Aserdas = Militaire. 

 
 
- 172 - 

aɣen aplastik n Marlex i d-texdem tkebbanit n Wham-O s 
upulyitilan,  win  i  yes-s  yella  yettwaxdam  usarsu  n  Hula 
hup  deg  yiseggasen  n  1950.  Yuɣ  lḥal,  deg  tmura  nniḍen, 
imir-nni,  yella  lxetyar  d  ameqqran  n  yisarsuten  n  Hula 
hup, gar-asen asarsu-nni i izemren ad yettwaseḍru s kuẓet 
n  tceqqufin,  yerna  yella  yettwaḍfas  am  yekmiren  n 
uqiḍun. D acu kan, wicqa ma yella xir deg tmura  nniḍen. 
  Tiyemmatin-nneɣ  llant  ssnent  ad  ssuksent  iqerruyen-
nsent,  yerna  llant  ssembiwilent  tafekka-nsent  am  teqcicin 
n  lejnas  s  tkuṭṭift  n  uteyyu  n  waman  i  llant  ttaɣent-tt-id 
seg tḥanut n wecɛambi n uɣlad .  
 
Asarsu, d azamul n tlelli i d-yuɣɣalen 
 
Sakin,  iɛawed  yuɣal-d  usarsu  kra  n  tallit  wezzilen  ɣer 
telmeẓyin  asmi  i  d-yennulfa  daɣ  ccḍeḥ  n  tfekka  umi  llan 
ttinin « les algériades ». Deg lesṭad  n 5  Yulyu,  imarrawen 
llan  ssewɛaden  s  yifassen-nsen  neɣ  s  tmacwaṛin 
i 
yigerdan-nsen  deg  wakud  ideg  iserdasen2  d  yisexsayen  n 
ttmess llan ttgen-d tugniwin akken ad cebbḥen tiṣeddarin 
n  usafu.  Naqal  asarsu  yenger,  ifuk  akken  i  ifuk  ccḍeḥ  n 
« les algériades », sakin yuɣal-d daɣ-nni, taswiɛt wezzilen 
seg tmurt n Confucius akken ad iɛeccec tikkelt nniḍen deg 
Lezzayer  anda  i  yebɣa  ad  d-yessider  turart-nni  ɣer 
teqcicin-nneɣ. Ihi, tin ur yessinen ara, ɣas ad terr aḍar!  
 
Asarsu, d ageṭṭum kan, dɣa tefra 
Ihi…  kullec  igerrez  ɣer  teqcicin-nni  i  yellan  berrnent 
 
am  Tsirt  deg  tesqift  neɣ  deg  ṣṣdeḥ,  deg  wakud  ideg 
iqcicen llan ttazzalen deffir usarsu n wuzzal i d-yettekksen 
seg  ṛṛuda  n  uvilu  yerrẓen.  Ṛṛuda-nni  tettezzi  s  yiwen  n 
ugeṭṭum ur yettɛeddin ara s waṭas i ɛecrin n yisantimitren, 
yerna yeɛkef deg ṭṭerf-is. D ageṭṭum-nni ara yettdemmiren 
 
 
- 173 - 

ṛṛuda-nni ara yettgen lḥess mi ara tetteddu ɣef tqaɛet deg 
yeɣladen n Teqṣebt. Igerdan ttgen timsizzlin s yisarsuten-
nsen yerna kra seg-sen ttgen ayen izaden mi ara as-sellfen 
i  usarsu-nni  s  ugeṭṭum-nni,  ad  t-smalen  tikkelt  ɣer 
uyeffus,  tikkelt,  ɣer  uzelmaḍ.  Asarsu  yezmer  ad  t-yurar 
uqcic  i  yiman-is  neɣ  deg  tegrawt,  yerna  yetteg  lḥess  d 
axeṣṣar.  
 

 

 

 
«Dada ɛemya, ma tcuf-c» (le Colin Maillard) 
  Mi  ara  d-tecnu  teqcict  i  tɛelǧet-is  « duda  baba  Ɛli, 
yerged-li  wlid-i »,  yelha  daɣ  ma  terna  « tezzuzen »-itt  s 
tezlit n « Dada ɛemya, ma tcuf-c » i yellan d talɣa nniḍen n 
« le Colin Maillard ». Ma d lxetyar  n  tɛelǧet i icebḥen akk 
yettili-d  s  « Cadi,  madi,  qal-li  ṛas-i,  ckun  hadi  wella  hadi 

 
Asarsu. 

♣ 

 
 
- 174 - 

heyya »  akken  i  tt-cennun  deg  tmurt,  d  ayen  i  llant 
tturarent-tt daɣ teqcicin s ccna n:  
Ame strame grame 
Pique et pique et colégrame 
Bourre et bourre et ratatame 
Ame strame grame 
 
Plouf plouf 
Une boule en or c'est toi qui sors 
Au bout de trois 
Un, deux, trois  
 
Je fais de la bouillie pour mes petits cochons 
Pour un, pour deux, pour trois, pour quatre, 
Pour cinq, pour six, pour sept, pour huit,  

pour neuf bœufs ! 

 
  Akken  kan  ara  tesled  i  tezlit,  ad  tt-tɛeqled, maca  nella 
nsell  daɣ  i  teqcicin-nni  ttaḍsant  mi  ara  rewwlent  ɣef 
teqcict-nni  i  la  yetteddun,  amzun  teskeṛ.  D  acu  kan,  ma 
tessaweḍ  teqcict-nni  umi  ttwaqqnent  wallen  ad  d-teṭṭef 
yiwet seg tmeddukal-is, ta ad tsusem. Din, taqcict-nni i tt-
id-yeṭṭfen  yessefk  ad  d-tini  isem  n  tin  i  d-teṭṭef.  Lemmer 
ad  taf  isem-is,  d  tin  i  d-yettwaḍḍfen  umi  ara  ttwaqqnent 
wallen. D ayen ibanen, turart n Colin Maillard ur tesɛi ara 
talast  deg  wakud,  maca  tin  ara  ixeṣren  deg-s  d  tin  ur 
yessawaḍen ara ad d-teṭṭef ula d yiwet seg tmeddukal-is.  
 

 
 
 

♣ 

 
 
- 175 - 

«Padovani», illel1-is akked tsafagin2-is 
  Gar sin-a n yimeḍqan, nezmer kan ad nefren yiwen, ya 
d « urti n Marengo », ya d illel n « Padovani » n Bab Lwad! 
Akka i yella yessextaray-aɣ baba, Muḥend Ameqran, asmi 
ur  neqqar ara.  Maca,  nekkni  nella  nferren  illel, ɣas akken 
Weṛdiyya, yemma, ur tebɣi ara ad nṛuḥ ɣer din imi i tella 
tettagad  fell-aɣ.  Mi  tt-id-nefra,  abrid  ɣer  Bab  Lwad.  Din, 
nettɣimi  ɣef  tgertilt,  nettwali  baba,  Muḥend  Ameqran, 
yeggar  iɣallen,  yettɛumu.  Nella  nettɣimi  din  am  yeẓra 
yerna  ur  nḥemmel  ara  ad  nečč  i  yiman-nneɣ.  Alamma  
yuɣal-d  baba,  Muḥend  Ameqran,  i  ntett,  nettess.  Baba 
mačči  d  win  i  yettcuḥḥun  ɣef  umeṣruf,  yerna  yella 
iḥemmel ad aɣ-yemmuqqel mi ara  ntett aɣrum d  ufeṛmaj 
yerna  nettess  lgazuz  n  Selecto  d  Crush  alamma  neqber.  I 
yillel-nni?  Amnet-iyi  ma  ssebɛadeɣ  deg-s!  Baba  yella 
yettaǧǧa-aɣ kan ad neqqim ɣef yiri, anda i nella nḥemmel 
ad  wali  lemwaj  ttawḍent-d  ɣer  yiḍarren-nneɣ.  Lḥaṣul  d 
aya  kan  ara  neḍmeɛ  sɣur  baba,  Muḥend  Ameqran,  imi  i 
as-iṛeggem i Weṛdiyya, yemma, ad aɣ-d-yerr ɣer wexxam 
bxir.  Dɣa,  tamuɣli-nneɣ  ɣer  yigenni  kan,  imi  i  nella 
netturar s tsafagt i aɣ-d-tga weltma-tneɣ Lila deg uɣerbaz 
s  lkaɣeḍ  n  Canson,  d  taẓuri  n  wurigami.  Tella  tesɛa  tikta 
igerrzen,  Faḍma  Zuhṛa,  imi  i  terna  terqem  tasafagt-nni. 
Lḥaṣul,  ula  d  imerraḥen-nni  i  yellan  deg  upaṛasul-nni 
sdat-neɣ teɛjeb-iten tsafagt-nni.  
 

 
 
 

                                                
1 Illel = Lebḥer. 2 Tasafagt = Avion. 

♣ 

 
 
- 176 - 

Turarin yettwagedlen: Akarbir 
  Deg wass n Lmulud, ulac aḥeṛbi i izemren ad yeṭṭerḍeq 
am ukaṛbiṛ-nni i nella nettaɣ-it-id ɣer wedṛugist n uɣlad -
nneɣ.  Dɣa,  nella  netturar  turart-a  s  tuffra  n  yimarrawen-
nneɣ,  yerna  imeqranen  llan  ttmuqulen-aɣ-d  s  usekkud  n 
tuzzma.  Mi  nessebzeg  cwiṭ  n  ukaṛbiṛ,  ad  t-nessers  deg 
tebwaḍt tubrint n uyefki n uɣebbar n Guigoz, ayefki-nni i 
yes-s  i  d-nekker,  nekkni  s  wlad  l-bibru  (arraw  n  tbibṛunt, 
imdefcicen),  akken  i  yella  yeqqar-aɣ-d  Ɛemmi  Mesɛud, 
lǧaṛ-nneɣ deg Daṛ Magenga d Dar Ɛeṛbaji deg Bir Ǧebbaḥ. 
Akken  kan  ara  as-nerr  tadimt-is  i  tebwaḍt-nni,  ad  yebdu 
ad  d-yetteffeɣ  yinessis  n  wabbu  seg  texjiḍt-nni  i  as-nga 
deg  tqaɛet-is.  Dɣa,  imir-nni  ara  nwehhi  taṭerqact  iceɛlen 
ɣer texjiḍt-nni. Mi teṭṭerḍeq, ad as-tinid d ṛṛɛud i iremgen 
deg yigenni… Ma d tadimt-nni ad tenṭew am lebreq. Armi 
d asmi i nimɣur i neẓra akaṛbiṛ-nni d lgaz yeṭṭerḍiqen.  
 

 
Tabwaḍt n uyefki n uɣebbar n tallit-nni. 
 

 

 

 
 
- 177 - 

 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

 
 
 

 
 
 
 
 
 
 
 
 
 

 

 
 
 
 
 
 
 
 
 
 
 
 
 
 
 
 
 

Ixf wis XI 

Tibernint neɣ aẓerbuḍ  

 
 
 

 
 
 
 
 
 
 
 
 
 
 
 
 
 

 
 
 

 

llan 

 
Tibernint 
 
  Asmi  ara  d-bdun  yigerdan  ad  tturaren  z-zerbuṭ 
(tibernint),  ad  as-tinid  Taqṣebt  akk  tedder  ala  yes-s. 
Igerdan 
tturaren-t  deg  yeɣladen  d  yiberdan 
yettwaseqqfen n Teqṣebt. Ɣas akken ur tettaweḍ ara anect 
n tmellalt, tibernint-nni n wesɣar tesslubuy iqcicen akken i 
yessleb Hula hup tiqcicin n tedwirin n lǧiran-nsen.  
  Tibernint tella tettaf iman-is mi ara tettezzi deg tdikelt 
n ufus n uqcic, daɣ yerna fell-as wanzi-nni i as-yeqqaren:  
 
«Annect n uɣerda, icewwel axxam» 
Igerdan tɛeǧǧben deg tbernint-nni i d-yettwaxedmen s 
 
tmacint  i  iberrnen  asɣar,  yerna  yettezzi  ɣef  umeṣmar-is. 
Ɣas d tameẓyant, tibernint ḥemmlen-tt yeqcicen d axeṣṣar, 
yerna tturaren-tt s yiwet kan n tɣawsa, d l-qitan, tinelli-nni 
i yes-s  ttḍeggiren tibernint akken ad tezzi.  

 
 
- 181 - 

  Mi  as-yenneḍ  uqcic  tinelli-nni  i  tbernint,  ad  tt-yeṭṭef  s 
ddebbuz  akked  ccahed-is,  sakin  ad  as-iserreḥ  akken  tezzi 
yerna ad teṭṭef lmil.  
 
« La volonté» n tbernint 
 

 

 
«La volonté», d tiyita n tbernint deg yigenni ad teɣli deg tdikelt n ufus. 

 
  Tibernint  ggran-as-d  wussan  n  liser  asmi  asegzawal  n 
Larousse yebder-itt-d, yura belli tesɛa talɣa n tfirest. Sakin, 
ad as-tinid d Taqṣebt akk  i  yuɣal tetteddu aqerruy-is  deg 
lqaɛ!  Qqlen  yeɣladen  n  Teqṣebt  rekkmen,  yerna  bdant 
ttimɣurent  ccḥani  gar  yigerdan  ixṣimen,  imi  yal  yiwen 
yebɣa  d  tibernint-is  ara  iɛeḍḍlen  deg  tuzzya  ugar  n 
tberninin n wiyaḍ. Deg tgara, yessefk amarir ad d-yeddem 
tibernin-is  s  ufus-is  gar  ccahed  d  warisem,  sakin,  gar 
warisem d bu txutam, sakin, gar bu txutam d mejja, yerna 
ad  as-yebru  ɣef  tbernint  n  wexṣim-is,  yerna  tibernint, 

 
 
- 182 - 

simal  tettaɣ  tiytiwin,  simal  tcemmet.  Daɣ,  tiyita  nniḍen  i 
yesserbaḥen  nettat  mi  ara  iḍegger  yiwen  tibernint-is  s 
igenni,  sakin  ad  d-teɣli  ɣef  tdikelt  n  ufus-is  mazal-itt 
tettezzi.  Tiyita-a  teḥwaǧ  leqfaza  tameqqrant  yerna  llan 
ttinin-as «la volonté».  
 
Tibernint d « l-gingil »-is yekkaten 
  Kra  n  yigerdan llan ttarran tibernint-nsen tewɛeṛ  ugar 
mi  ara  d-smesden  amesmaṛ-nni  s  uḥukku  deg  ssiman 
alamma   yuɣal d  umsid am tsegnit. S waya,  tibernint-nni 
ad  teqqel  ad  tettezzi  mebla  aḥbas  yerna  taqamumt-is 
imesden,  tin  umi  ttinin  « l-gingil »,  tezmer  ad  teccmet  yal 
tibernint  nniḍen  ara  tḥaz.  Tikkwal,  ma  iḍegger  uqcic 
tibernint-is  imesden  ɣef  tin  n  wexṣim-is,  yezmer  ad  as-tt-
yebḍu ɣef sin. Mačči d asmesxer! Yerna acḥal d tikkelt i d-
yeḍra  lbaṭel am wa. Llan  ula  d  igerdan  i  yellan  ḥemmlen 
ad ssersen tibernint yettezzin ɣef yiɣfawen n yimeddukal-
nsen…  
 

♣ 

 
 
 
 
 
 
 
 
 
 
 
 

 
 
- 183 - 

 
Tibernint tenneḍ deg « l-qiṭan » (tinelli). 

 

 
 

 
 
- 184 - 

 
 
 
 
 
 
 
 
 
 

 

 
 
 
 
 
 
 
 
 
 
 
 
 
 
 
 
 
 

Ixf wis XII 

Taḥeǧǧant 

 
 
 

 
 
 
 
 
 

 
 
 

Taḥeǧǧant 
 

 
Turart n tḥeǧǧant. 

 

 
  Deg  lqern  wis  XII  i  d-tennulfa  turart  n  « la  marelle », 
yerna  nnan-d  d  yiwen  isem-is  Merel  Mereau  i  tt-id-
yesnulfan.  Anwa  ur  iwalan  ara  ijeṛṛiḍen-nni  n  ljir  ɣef 
teblaḍin  n  yeɣladen  n  Teqṣebt  yettṛuḥun  d  tixxamin  seg 
tqaɛet  ɣer  yigenni?  Da,  deg  Teqṣebt,  d  tabwaḍt-nni  n 
ucifun  i  yes-s  seffḍen  yigerdan  takfaft-nsen1  i  yuɣɣalen  d 
« le  palet »-nni  neɣ  d  « ajiṭun »,  yerna  teẓẓeɛ  cwiṭ,  cwiṭ 
aẓru-nni  amecṭuḥ  seg  turart.  D  tiḥeṛci,  neɣ  ala?  Turart-a 
tturaren-tt  daɣ  deg  temṛaḥt  n  uɣerbaz  deg  teswiɛt-nni  n 
wesgunfu.  Tikkwal,  fessus  maḍi  akken  ad  yaweḍ  yiwen 
ɣer  yigenni.  Amarir  ad  iḍegger  kan  tabwaḍt-nni  akin 
maca  s  uḥakeṛ,  sakin  ad  ineggez  s  yiwen  n  uḍar  ɣef 

                                                
1 Takfaft = Ardoise. 

 
 
- 187 - 

temkuẓin-nni  n  tfelwit.  D  acu  kan,  ur  yessefk  ad  yakel  la 
ɣef temkuẓin ideg llan yeẓra, wala ɣef yijerriḍen n tfelwit-
nni.  Win  ara  irebḥen  d  win  ara  yessiwḍen  ad  yessers 
ijiṭun-is  deg  temkuẓt  n  9  yerna  ad  d-yezzi  akk  i  tfelwit-
nni. Turart-a yettɛawan agrud akken ad yelmed amek ara 
yeṭṭef lmil, ad yettḥekkir mliḥ yerna ad iḥesseb. Yuɣ lḥal, 
turart-a  d  taqburt  mliḥ  yerna  ad  tt-naf  ula  deg  lateṛ  n 
llan  tturaren-tt  aṭas  deg  Tallit 
Ṛṛuman.  Taḥeǧǧant 
Talemmast,  yerna  tafelwit-is  tesmektay-d  daɣ  s  talɣa  n 
teklist1. Daɣ, Taḥeǧǧant ur teḥwaǧ ara aṭas n ttawil : ala d 
tafeggagt  n  ljir  akken  ad  d-ssunɣen  tafelwit-nni  akked 
tebwaḍt  n  tcelliqt  n  wesfaḍ  n  tekfaft  neɣ  tabwaḍt  n 
ccemma.  
 

♣ 

 
 
 
 
 

                                                
1 Taklist = Eglise. 

 
 
- 188 - 

 
 
 
 
 
 
 
 
 
 

 

 
 
 
 
 
 
 
 
 
 
 
 
 
 
 
 
 
 

Ixf wis XIII 

Asayes azzayri 

 
 
 

 
 
 
 
 
 
 
 
 
 
 
 
 
 

 
 
 

21 Yunyu deg Teqṣebt 
D ass n usizdeg 
  Mi  ara  d-yaweḍ  unebdu,  yettawi-d  yid-s  rriḥa  n  uyasmin 
akked  « mesk  llil »,  maca  daɣ  yettili-d  d  tagnit  i  usizdeg  n 
yexxamen.  Nnig  waya,  anebdu  yettili-d  daɣ  d  tasemhuyt1  n 
yigellil, imi d tin  i d tallit ideg aẓawali yesteqniɛ ɣas s lmesfuf 
(skeksu s yibawen d tjilbant) umi ara yernu iɣi. D acu kan, mi 
iɛedda  wakud,  ula  d  lmesfuf  yuɣal  ɣlay  ɣef  texriḍt  n  uẓawali. 
Tin  i  tent-yerwin  akk,  ula  d  iɣi,  i  d-yettwaxedmen  s  uyefki, 
yuɣal ɣlay ɣef uyefki-nni s timmad-is. Dɣa, imi ur bɣiɣ ara ad 
ssenseɣ lfeṛḥ n medden, ad d-ḥkuɣ kan da ɣef tmussni n tjidatin 
d tyemmatin-nneɣ. Tella zik Teqṣebt s leɛwayed-is tinaṣliyin. 
  Ass-nni yessaki-d tazmer n useɣnew3 n yimseḍruyen n 
ssinima s yisura n Hollywood am Le jour le plus long (The 
Longest  Day2,  Ass  aɣezfan  akk)  i  d-gan  Ken  Annakin, 
Andrew  Marton,  Bernhard  Wicki,  Gerd  Oswald  d  Darryl 
F.  Zanuck  deg  useggas  1962,  yerna  d  win  i  d-yefkan 
lbenna  ẓiden  n  wussan  n  lxir  i  d-yetteddun.  War  ccek, 
tɛeqlem d acu-t wass-nni! D ass n 21 Yunyu! Ihi, fiḥel ma 
tḥarem ad « tbibbem » timseɛreqt-a yerna ad tefkem iles i 
wemcic.  Lḥaṣul,  amcic-nni  ula  i  iga  s  yiles-nwen  imi  i  d-
yelha s usizdeg n yiman-is yerna yefṛeḥ s tisin n unebdu.  
 
Yella yiwen wass tfelluct 
 
Ihi  ur  nḥwaǧ  ara  ssebba  akken  ad  nekker  ad  nefrḍ  s 
tfelluct. I wid yecfan, timeṣleḥt n jidd-a Kelttuma d netta i 
d  « tafelluct »  n  yal  amdan  n  wass-a.  timeṣleḥt  tella 
tettnuzu  deg  tḥanut  n  teḥcicin-nni  i  tent-yettɛelliqen  deg 

                                                
1 Tasemhuyt = Saison. 2 Asaru-a semman-as am wedlis-nni n Cornelius Ryan iseg i d-
yettwajbed. 3 Aseɣnew = Création. 4 Amɣalli = Espion. 

 
 
- 191 - 

tḥanut-is  i  d-yezgan  deg  ddṛuǧ  yellan  sdat  uɣlad  umi 
semman Boutin, ɣef yisem n umɣalli-nni4 ucmit.  
 
«Kunsa  weḥda  xir  men  myat  mesḥa»  (Ttif  ad  d-iɛeddi 
ufeṛṛaḍ tikkelt wala ad d-tseyyqed meyya n tikkal) 
  Mi  ara  nedlu  ɣef  umezruy  n  Lezzayer  Lmeḥṛusa 
(Lezzayer  iɣef  tella  tɛessast),  beɣɣuɣ,  ma  ssurfen-iyi 
yinuẓar  n  umezgun,  ad  qarneɣ  afeṛṛaḍ  ɣer  tɛekkazt-nni  i 
yes-s  yettwehhi  « webrigadi »  akken  ad  refden  aridu  ɣef 
terbaɛt  n  yiḍebbalen.  Dɣa  s  tidet,  « abrigadi »  yessefk  ad 
iwet kraḍ n tikkal deg umezgun, maca tameṭṭut tekkat kan 
tikkelt  s  tmeṣleḥt-is  akken  ad  d-msegrawent  akk  tlawin 
ɣer wesṭ ddaṛ (lḥaṛ talemmast) n tedwirt am tzizwa akken 
ad qeṣṣrent.  

♣ 

 
«Yewweḍ-d unebdu, yewweḍ-d unebdu» 
  Akka,  kra  ara  yekk  wass-nni  aɣezfan  n  21  Yunyu, 
yessi-s  n  Teqṣebt  ad  ssirident  taḍuḍt  deg  tina  (tabasant  n 
wuzzal), sakin, ad tt-fesrent deg ṣṣdeḥ akken ad tekkaw i 
yiṭij.  Mi  tekkaw,  tilemẓiyin  ad  qqiment  ad  feṛṛjent  deg 
temɣart n lḥaṛa i yessnen mliḥ ṣṣenɛa n uxraz n yimṭerḥen 
n  lkettan,  txerrez  s  yissegni  d  tnelli  tazurant.  Mi  ara  d-
telhu  temɣart  s  taceṛt  n  umeṭreḥ-nni  s  taḍuḍt,  tilemẓiyin 
ad 
i 
yettcebbiḥen ikanapiyen d lbank n tqubbet. Tidet-is, ccɣel-a 
yettaṭṭaf  afus,  yerna  tulawin  n  wexxam  ttenkarent-as 
akken  iwata,  ladɣa  mi  ara  as-rnunt  afsay  n  usaber1  n 
ṭṭwaqi  akked  d  tseddarit  i  yeddalen  usu  n  tqubbet  am 
« uqiḍun. » 

timeẓyanin  d 

tisumtiwin 

tmeqranin 

ttacaṛent 

                                                
1 Asaber = Rideau. 

 
 
- 192 - 

«Nnila» tuṛqimt am teslit n wenẓar 
  Deg  tegnit-a,  ttdukulen  yiɣallen  n  wat  wexxam  akken 
ad rren tadwirt d yimeḍqan i d-yeqqnen ɣer-s d tanezduɣt 
ideg  ara  yaf  yiwen  iman-is.  Ɣef  waya,  tulawin  n  wexxam 
sellɣent-d  tadwirt  s  tumlilt,  seg  lḥaṛa    alamma  d  ṣṣdeḥ, 
war ma ttunt l-fuqani (asebded n ufella) d ssḥayen (imukan 
n  wesgunfu  d  tɣimit).  Ma  d  ttawil  i  ḥwaǧent  i  waya  d 
inziz  kan  ara  qqnent  ɣer  yiwet  n  tɣanimt  d  taɣezfant.  S 
cwiṭ-nni  kan  n  yenziz,  tameṭṭut  tezmer  ad  tjeyyer  akk 
tiḥencatin n tedwirt. Dɣa d tin i d tagnit ideg yal yiwet seg 
tlawin-a  ad  tcebbeḥ  « taɛcuct »-is  n  tayri  s  nnila  ara 
tessefsi deg tumlilt akken ad d-teg yes-s llun i as-yehwan, 
ama  d  afaruzi  (aẓerwal),  d  anili  (akeẓẓaw)  neɣ  d  axuxi 
(awerdi).  
 

 
Lezzayer, asizdeg n uɣlad n Sidi Mḥamed Crif deg Teqṣebt. 

 

 

 
 
- 193 - 

Amellal, azegzaw akked uzewwaɣ 
  Asmi  i  tewwi  Lezzayer  tilelli-is  i  « d-neqcent » tlawin-
nni  ayyur  d  yetri  nnig  tewwurt  n  tedwirt,  sdat  lxamsa, 
azamul-nni  umi  ttinin  afus  n…  « Faḍma. »  D  acu  kan, 
yessefk  ass-a  ad  nesteɛṛef      acemma  ur  d-yeggri  seg 
rrqem-nni  n  zik  menɣir  ccfawat-a  i  aɣ-d-yesmektayen  s 
yimeḍqan-nni  ideg  nezha  yerna  nhenna.  Daɣ,  asizdeg  n 
tedwirt  d  taswiɛt  ideg  d-yettili  usewǧed  i  lfuṛuḥ,  ladɣa 
timeɣriwin  neɣ  ddhara  n  yigerdan.  Tin  d  tallit  nniḍen,  s 
leɛwayed nniḍen.   
 

♣ 

 
 
 
 
 

 
 
- 194 - 

Ixf wis XIV 

Turart n tbuqalt « Buqala » : Llfal 

 
 
 
 
 
 
 
 
 
 

 

 
 
 
 
 
 
 
 
 
 
 
 
 
 
 
 
 
 

 
 
 

 
 
 
 
 
 

 
 
 

(A  Llfal,  a  Llfal  n  lxir,  a  win  ileddin  azekṛun,  awi-iyi-d 

«Fal ya felfel, ya fateḥ l-qfel, jib l-xber ɛla flan men i mkan, 

Tabuqalt:  d  cwiṭ  n  teswiɛt  n  zzhu  deg  tallit  n… 
« yineḍrayen » n Lezzayer 
 
 
ɛla kuẓ ṛkan!» 
 
 
lexbar n flan, anda ma yebɣu yili!) 
 
 
wlad l-ḥlal !» 
 
 
Llfal sɣur warraw n leḥlal) 
 

«Fal ya falfel, ya l-mṭerṭeq sabɛa qfal, ɛṭi-na l-fal men ɛend 

(A Llfal, a Llfal n lxir, kecc i yeldin sebɛa n tfekrin, efk-aɣ-d 

 
isuyas n tudert deg tmaneɣt n F.A Bridgman. 

 

 
 
- 197 - 

 

 
Tabuqalt n Sahnoune Haned, tiɣawsiwin tiqburin deg Zuǧ Ɛyun. 

 
  Zik, akken i d-teḥka tmeṭṭut-iw, Nazila Mallek, mi ara 
iɣerreb yiṭij akken ad d-yeǧǧ amḍiq i tillas n yiḍ d tafat n 
tziri akked tin n yetran, tulawin n tedwirt llant ttḥellisent 
akken ad alint ɣer ṣṣdeḥ anda i llant ttgent ttiɛad akked l-
fal u z-zheṛ (Llfal d zzheṛ).   
 
Ttnac n yiḍ, d taswiɛt n teḥkayin yessagaden 
  Mi  d-tewweḍ 
teḥkayin 
ttnac  n  yiḍ, 
yessagaden,  tulawin,  ladɣa  l-ɛwateq  (tilemẓiyin)  i  d-
yewwḍen i zzwaǧ, ttasent-d ta deffir tayeḍ akken ad slent 
i « temɣart » n lḥaṛa mi ara d-teḥku tabuqalt.  
 
 
 

lawan  n 

 
 
- 198 - 

Ad d-zzint i s-sqimpla 
Seg  tazwara  ara  d-sweǧdent  kullec  i  tɣimit-a  ideg  ur 
 
yessefk  ad  isewweq  leɛqel  mebɛid,  naɣ  ad  d-yili  lḥess. 
Taɣawsa tamezwarut ara d-yersen d s-sqimpla, d kra akken 
n lmida  iɣef ara ters ssniwa, sakin ad tt-id-icebbeḥ l-bared 
(tabeqrajt n llatay) akked lkisan ɣef leḥsab n wanect ara d-
yeqqimen d iɛeyyalen.  
 

 

 
Lmida n sqimpla ɣer Sahnoune Haned, taḥanut n tɣawsiwin tiqburin deg 
Zuǧ Ɛyun. 

 
Tagrawt n tbuqalt tettwagdel i yergazen 
  Ula ma d irgazen n tedwirt i d-ixeddmen ɣef wexxam, 
tagrawt  n  tbuqalt  ur  ttekkayen  ara  deg-s.  Akka!  Ula  d 
yiwen  n  wergaz  ur  yettett  seg  qelbelluz,  lmeqruḍ-nni, 
baqlawa  d  zlabiyya-nni  ara  d-yersen  ɣef  lmida,  wala  seg 

 
 
- 199 - 

yigumma-nni1  ikiwanen  ara  d-yersen  sdat  tikuṭṭifin  n 
lḥelwa  n  Ṭṭerk.  Ad  rsent  akk  tẓidanin-a,  ad  as-tinid  d 
yiwet seg tlemẓiyin-nni ara yeddun d tislit.  
 
Yal tawacult tesɛa dderbuka 
  Deg  tallit-nni,  yal  tawacult  tella  tettzuxxu  tesɛa 
dderbuka  akken  ad  caxen  deg  ccna  n  tezlatin  n  zik  am 
Wlawleyya neɣ Ana l-weḥdayinna (Nekk yeqqimen weḥd-i). 
Ihi,  akken  i  tella  dderbuka  deg  wakk  ixxamen,  tella  daɣ 
tbuqalt.  Turart-a  teḥwaǧ  tabuqalt  yettwameslen  s  talaɣt 
am teqbuct.  
 

 
Dderbuka-nneɣ. 

 

                                                
1 Igumma = Fruits. 

 
 
- 200 - 

Aman n « Sebɛa ɛyun» 
 

 

 
Tala n Bir Ǧebbaḥ. 

 
 
- 201 - 

  Gar  leɛwayed  n  wurar-a:  tabuqalt-nni  yessefk  ad  d-
teccaṛ  s  waman  seg  sebɛa  ɛyun  (sebɛa  n  tberrinin).  Wa 
mačči  d ccɣel fessusen. Taceṛt ad  d-tebdu seg tliwa  n Ɛin 
Mzewwqa,  seg tberrint  n  ljameɛ  n  Sidi  Mḥemmed  Ccrif  i 
d-yezgan  ukessar,  deg  isunan1,  akked  tala  n  Bir  Ǧebbaḥ. 
Lḥaṣul yessefk ad awḍent sebɛa. Ayen iweɛṛen ugar netta 
deg  tallit-nni,  sut  Lezzayer  ur  tent-id-iṣaḥ  ara  ad  ffɣent 
aṭas.  Nnig  waya,  deg  tallit-nni,  daɣ,  ulac  aman  n  tberrint 
deg yexxamen.  
 
Lxezna-nni n waman umi ttinin wat lfeḥṣ « l-ḥasi » 
  Yuɣ lḥal, ala imeṛkantiyen i yellan sɛan anu2 deg lḥaṛa 
neɣ  « l-jab »  (lxezna  n  waman)  i  llan  sɛan-t  deg  wexxam, 
ttagmen-d seg-s aman. D ayen ibanen, anu yella yettban-d, 
maca  « l-jab »  yeffer,  imi  i  t-bennun  ddaw  wagens  n 
tedwirt.  
  Ma  d  wid  ur  yesɛin  ara  aya,  yella  yessefk  ad  d-aɣen 
aman  sɣur  « yibessekriyen »  i  yeznuzuyen  aman  deg 
uɣlad . Ma ulac, ma terwi akk, ad as-tini tmeṭṭut i wergaz-
is,  ma  yeqbel,  mmi-s  neɣ  gma-s  ad  as-d-yawi  aman  n 
« lbaṛaka » seg tala.  
 
Anwa i as-yecfan i tqezdirt? 
  Lḥaṣul,  argaz  terra-t  tmara  ad  yaɣ  awal  i  tmeṭṭut  deg 
waya, ladɣa ma yesɛa taqcict i d-yewwḍen i zzwaǧ.  
Abrid-is ad d-yebdu seg Ɛin Ǧebbaḥ ideg ara d-yagem seg 
yinessis-nni n waman. Sakin, ad yernu ad yeddu cwiṭ ɣer 
uɣlad  umi llan ttinin zik Porte-Neuve akken ad d-yagem 
seg yinessis i yellan sdat usalay n Ɛli-La-Pointe.  
 

                                                
1 isunan = Escalier. 2 Anu = Lbir. 

 
 
- 202 - 

 
Taqezdirt n zik. 

 

 
 
 

 
 
- 203 - 

ideg  aman 

Asalay1 n Ɛli-La-Pointe 
  Deg  umḍiq-a,  imectura  n  ɛemmi  Ḥsen  agezzar,  mazal 
cfan i tala-nni iseg llan ttessen-d aman mi ara ṛuḥen ad d-
aɣen abuzelluf  i  yes-s  ara  d-gen seksu. Ɛemmi Ḥsen  llan 
ḥemmlen-t  lǧiran  yerna  ttqadaren-t.  Ma  tecfam,  yella 
yezdeɣ  deg  tiɣremt  n  Dupuch,  yerna  yexdem  d  aɛessas 
deg tmeqbert n Lqeṭṭaṛ i iqublen l-ḥmamṣa.  
Ihi,  mi  d-iɛedda  wergaz-nneɣ  yettagmen,  ad  as-yini 
 
« ṣaḥḥa »  (azul)  i  ɛemmi  Ḥsen,  sakin  ad  iḥaṛef  tikli  ɣer 
Zuǧ  Ɛyun  (Snat    Tliwa)  i  d-yezgan  deg  Ssuq  n  Lǧemɛa 
aqbur, 
llan  ttceṛcuṛen  deg  tlemmast  n 
yexxamen ucbiḥen n yemḍebbren iṭerkiyen deg Teqṣebt n 
Wadda. Maca d acu i d-yeqqimen ass-a seg wanect-a akk? 
Qrib acemma, imi ur d-qqiment ara tliwa-nni.  
  D acu kan, win i d-yecfan i waya akk mazal yezmer ad 
iṣebber  iman-is  ma  iṛuḥ  ad  yesriḥ  rriḥa-nni  n  ṣṣduḥat  n 
yexxamen  n  Xdaweǧ  Lɛemya,  Daṛ  L-Ɛaziza,  Daṛ  ṣ-Ṣuf, 
Daṛ Mesṭafa Paca d Daṛ Ḥasan Paca.  
 
«Ɛin Meḥcaca» 
  Akken ad yessiweḍ ɣer wayen i yeqsed yiwen ad t-yeg, 
telha tuṣṣra. Ɣef waya ara iṛuḥ wergaz-nneɣ ɣer tiɣremt n 
Dupuch n Tournants-Rovigo, anda ulac igerdan, akken ad 
yagem aman seg tala-nni n tiɣremt i yeqquren ass-a.  
 
Sakin, anagam-nneɣ yettṛuḥu  ɣer isunan  n Susṭara, ad 
ten-yader akken ad yaweḍ ɣer Ɛin Meḥcaca i d-yezgan sdat 
uɣerbaz  aqbur  n  teqcicin  n  Gambetta,  win  umi  semman 
ass-a  Ourida-Medad,  yerna  llant  sselmadent  deg-s  zik 
teysetmatin  timellalin.  Ulayɣer  ma  ikemmel  yiwen  ɣer 
tala-nni  i  yellan zik deg  uɣlad-nni i  d-yezgan sdat tzeqqa 

                                                
1 Asalay = Musée. 

 
 
- 204 - 

n ssinima n Nedjma. Din, yezmer yiwen ad d-yemlil d kra 
n « umeddakel ara ak-yebɣun leṣlaḥ ». Ɣef waya, yif-it ma 
iwet  taqlaqalt  ɣer  kumiṣarya  tis  snat  n  Bab  Jdid  anda  i 
tella, daɣ zik, yiwet n tala mm waman isemmaḍen.  
 
Ɛin Qehwet Leɛric 
  D  acu  kan,  yessefk  ad  iḥezzeb  akken  ur  yettṛuḥu  ara 
deg wakud ideg i yezmer ad d-yemlil lɣaci n ugmam-nni, 
ladɣa  deg  tala  n  Qehwet  Leɛric,  i  yellan  tettazzal,  zik, 
ddaw Bab Jdid. Ma ulac, ma ẓran-t-id medden, ɣur-s n wa 
ara  ibibb  n  tselqabin.  Lḥaṣul,  ma  faqen-as  ha-t-an  la 
yettaččaṛ taqezdirt i tbuqalt, ad ḍsen fell-as.  
 
Ǧemlet Leḥbab (tajmaɛt n yimeddukal) 
Imir-nni,  mi  tɛedda  ṭṭnac  n  yiḍ,  tulawin  ad  qqiment 
 
deg ṣṣdeḥ deg tsusmi  yemmden. S waya, mi d-tenna  kan 
temɣart «Ḥadjit-k! Majit-k! Ceɛɛli cemɛa u ṛuḥi lbit-k», ad d-
teɣli tsusmi yerna ad ṛuḥen yigerdan ad ṭṭsen. Seg wakken 
d  tasusmi  armi  i  yezmer  yiwen  ad  isel  i  wesferfec  n 
tzermemmuct  mi  ara  tetteddu  deg  tgejdit  deg  kra  n 
texxamt neɣ taɣurfet.  
 
Tazermemmuct, tettkemmil tmacahut 
  Tazermemmuct?  Ula  ma  ur  tettḍurru  ara,  mi  tt-yeẓra 
kan  ugrud,  ad  tt-yagad.  Dɣa,  mi  d-tban  kan,  ad  tɣiwel 
tyemmat  ad  teddem  tabelɣet-is,  ad  tt-temḥeq  yes-s.  Deg 
tallit-nni  n  nneyya,  anwa  ur  imennan  ara  ad  yemḥeq 
tazermemmuct s tdikelt-is? D acu kan, win yebɣan ad yeg 
aya  yessefk  ad  yili  yeqfez,  yessen  ad  iḥakeṛ  yerna  d 
aṣebbar. Ɣas ad yettwaḥṛes, ad yebɣu ad iṛuḥ ɣer ubduz n 
lḥaṛa, maca yessefk ad yeṭṭef iman-is, ad yeṣber.  
 

 
 
- 205 - 

Acḥal  d  tikkelt  ad  yeffeɣ  wergaz  si  ccicma  (abduz), 
yessuli-d  aserwal-is  s  uɣiwel,  yeffeɣ-it  leɛqel  mi  iwala 
tazermemmuct .  
 

 
Tazermemmuct. 

 

 
«Ḥmamet Dzayer Lbiḍa» (Itbir n Lezzayer Amellal)  
 
Imir-nni,  tiqcicin  i  d-yeqqimen,  zzint-as-d  i  temɣart, 
ɣas  akken  ḥemmlent  ad  ssuggtent  awal,  ad  susment  am 
teẓra,  ad  ttagment  kan  seg  wayen  d-teqqar  temɣart-nni. 
Ad ḍefrent tamɣart-nni deg yal taɣawsa ara teg neɣ ara d-
tini akken ur zegglent acemma seg turart-a.  
 
Rrwayeḥ n l-« fal u leɣlal », « z-zheṛ » d « ṛ-ṛeyḥan » 
  D  anebdu  yerna  awerǧeǧǧi  yeɛmeṛ  ssuq,  maca  daɣ 
nezmer  ad  nsel  i  uhubbu  n  ubeḥri  n  yillel,  yerna  nezmer 
ad  nesriḥ  imɣan  i  d-iberrun  i  rriḥa-nsen  seg  lemḥabes 
yersen ɣef s-sṭara (iri) n ṣṣdeḥ. D acu kan, ula ma imɣan-a 

 
 
- 206 - 

ttraḥen  d  iẓidanen,  ladɣa  ayasmin,  aya  drus  akken  ad 
asen-yekkes  tigdin  i  tlemẓiyin-nni  i  yemyenṭaḍen  ta  ɣer 
tayeḍ, amzun ugadent ad d-yas waɣzen ad tent-yeṭṭef seg 
uqerdun yuraden s ṣabun dzayer neɣ seg ṭ-ṭfira n ucebbub-
nsent  i  yettlen  deg  usekref  i  d-yettwaxedmen  s  lfuḍa  n 
Leqbayel. Dɣa ttɣimint kan d tixlafin tsekrin-a n Lezzayer 
Tamellalt,  yerna  ttargunt  ageldun-nni  amesrar  ara  tent-
iḥudden  seg  waɣzen  i  d-ttxayalent  yeffer  sdeffir  s-sṭara 
yerna la yettraǧu kan melmi ara yexḍef yiwet seg-sent am 
deg tmucuha n jidd-a Kelttuma.  
 
Deg yiwen n yiḍ ucbiḥ deg unebdu 
  Maca  ayɣer  ara  agadent  « tsekrint-a  n  Lezzayer 
Tamellalt »?  Maca  ahat  d  nekk  i  d  nniyya,  imi  akkin  i 
ssṭara  n  Daṛ  Kelttuma,  tella  tedwirt  n  Ḥaǧ  Ɛli  anda  i  d-
nenna « Beɛɛuza » temlek ṣṣdeḥ n Dar l-Fewwaṛa (Axxam 
n  tfewwaṛt).  Yuɣ  lḥal,  aya  yettɣimi-d  aferriɣ  kan,  imi 
« Beɛɛuza », d yiwet n tberkant, d tameṭṭut i yellan s tidet! 
 
«Beɛɛuza» taṣeḥrawit 
i  teẓra  Weṛdiyya,  yemma,  s  teḥkayt-a  n 
  Asmi 
« Beɛɛuza »,  dindin  kan  tekkes-iyi  tigdin  mi  iyi-d-tenna 
tessen-itt  yerna  d  nettat  i  as-yeslemden  ad  texdem 
ddantal:  « Ihi  d  ta  i  d  «Beɛɛuza»  n  tidet.  Am  nettat,  am 
twacult-is,  wwin-ten-id  seg  ṣṣeḥra,  qelɛen-ten-id  seg 
tmurt-nsen am tmeqqunt n lḥelfa seg wakal-is, yerna tura 
tettezzi  deg  ṣṣdeḥ  akken  ad  teḥku  taluft-is  i  ubeḥri  i  d-
yettasen seg yillel n L’Amirauté, » i iyi-d-tenna yemma. 
 
Axxam Sidi Ɛmeṛ iseg d-tettekk tafat 
  Ula  ma  yella  tafat  n  tziri  trennu-as  deg  ccbaḥa  i 
L’Amirauté,  akken  kan  ara  d-yettwabder  yisem  n  Sid 
 
 
- 207 - 

Ɛmeṛ    ad  d-tesberber  tuggdi  ɣef  unyir  n  unekcum 
yettawin  ɣer  ṣṣdeḥ  ideg  d-tezga  tqubbet  n  tedwirt-nni 
nniḍen,  yerna  ad  yesmendeg 
leɛqul  yettxayalen  n 
tlemẓiyin-nni. Snat n tikkal i dduṛt i nettɣimi d ixlafen deg 
teḥnacin-nneɣ mi ara nsell i tezlit n ṭṭelba n Sidi Ɛmeṛ mi 
ara ttǧewwiden Aqran deg lḥaṛa n tmeɛmeṛt-nsen. 
 
«Attwamlek» 
  Yessefk  ad  d-nini  deg  tallit-nni  ideg  Taqṣebt  tella 
teccuṛ d nneyya, mi slan medden i tɣuṛi n Uqran, ad ẓren 
yella win  i  yewwḍen  leɛfu  n Rebbi. S waya,  yella  yewɛeṛ 
ɣef  medden  ur  ten-yetteffeɣ  ara  leɛqel,  imi  deg  yal  tallit, 
taɣuri n Uqran tettaǧǧa bab-is ad ixemmem tella temḍelt.  
Mi ara tfak teswiɛt-nni n tuggdi, ad d-taweḍ teswiɛt-nni i 
ṛnat akk s ṣṣber, d tin ideg tamɣart ad tḍeyyer ameqyas n 
lfeṭṭa  ɣer  tbuqalt-nni  yeččuṛen  d  aman.  Ddeɛwa  akk 
temsusam, yerna ad tesled i umeqyas-nni mi ara yeɣli deg 
waman  sakin  ad  yezzer  ɣer  tqaɛet  n  tbuqalt-nni  ideg 
yeffer 
la 
lmektub  n  yal  yiwet  seg  tlemẓiyin-nni 
yettmennin  ad  yezyen  sseɛd-nsent  deg  zzwaǧ  akked 
dderya.  D  ayen  ibanen,  tikkwal  d  ameqyas-nni  n  lfeṭṭa  i 
sseqdacent deg umḍiq n txatemt. 
  Tid i d-yeqqaren isefra, ččuret awalen yessden umɛin i 
izemren  ad  yili  d  Llfal  yelhan  neɣ  d  Llfal  n  diri,  ad  as-
tesmeḥses tlemẓit mliḥ mi ara ten-id-tini temɣart.  
  Yerna yal tikkelt ideg ara tɛeddi yiwet seg teqcicin-nni, 
tin  i  « d-yesbucbucen »  tibuqalin-nni  ad  teqqen  tikerrist 
ama  deg  tmacwaṛt-is,  ama  deg  umendil-is  neɣ  deg 
tbagust-is. Aya  i wakken ayen akken  Llfal-nni ad  d-yili d 
tidet  gar  teqcict-nni  umi  tettwahda  tbuqalt-nni  d  win  i 
tḥemmel.  

i 

 
 
- 208 - 

  Ayen  yessewhamen,  tikkwal,  nsell  i  tṣunit  tegzem 
tasusmi  n  yiḍ,  tikkwal,  akkin  i  L’Amirauté,  nsell  i  usafag 
izehher  deg  tillas.  Ula  ma  turart-a  tettili-d  deg  ṣṣdeḥ 
amellal  n  wexxam,  mebɛid  ɣef  temdint  d  lḥess-is,  maca 
« Llfal »  yettaweḍ-d  alamma  d  wid  yettekkan  deg  turart. 
Mačči d aqeṣṣer! 
  Mi ara tfak turart-a, tamɣart ad tṛucc ṣṣdeḥ s waman n 
tbuqalt akken ad tezreɛ tayri.  
 
Barcelona, ssehṛa n tbuqalt 
  Anwa ara as-yinin deg tefsut n 1985 ad sɛeddiɣ ssehṛa-
iw  tamezwarut  n  tbuqalt  deg  Barcelona.  Ass-nni,  Ṭaṭa 
Salima  Boucham  tga-d  yiwet  n  « lmida »  n  tkellax, 
netḍent-d  ɣer-s  yelli-s  tameqqrant,  Nasiba,  tamaẓuẓt-is 
Wahiba, yelli-s Nawal akked yessi-s n yessi-s Ratiba akked 
Suraya.   
 
Seg  tkerrist  ɣer  twinest,  Ṭaṭa  Salima  tessewhem-aɣ  mi 
ara  taweḍ  ɣer  yeswi,  mi  ara  d-tfak  taɣuri  n  tbuqalt-nni 
(asefru).  
 
Imir-nni, ad  d-teḍru tedyant! Tikkelt ad  nsel i  uṣuni  n 
tkeṛṛust,  tikkelt  d  taṣeffart.  Ad  iyi-d-tinim  aya  mačči  d 
ayen  yessewhamen,  imi  i  nella  deg  yiwen  n  wexxam  i  d-
yezgan  deg  uɣlad  n  Las  Ramblas,  d  aɣlad  yettwassnen  s 
lḥess-is n « yiṣibbusen »-is n yiḍ.  
  Maca zemreɣ ad awen-d-ggaleɣ ar sliɣ i lḥess n waman 
ɣef  cceḍḍ  n  illel  ideg  yerṣa  uɣerrabu  n  « Santa  Maria »  n 
Christophe  Colomb  avinisi,  deg  umḍiq-nni  ideg  yella 
usalay ɣef yiɣerruba n tallit-nni.  
  Naqal  turart  n  tbuqalt  tella  tetteddu  akken  ad  tenger, 
ad  teɣreq  deg  tudert  tatrara  n  wass-a,  maca  ssawḍen  kra 
ad  t-id-fdun  akken  ad  d-tuɣal  tikkelt  nniḍen  d  zzhu  deg 
uɛezzer n tlawin.  

 
 
- 209 - 

«Ṭellit ɛla l-bḥeṛ u ckit-lu b-hemm-i, nṭeq liyya l-bḥeṛ u qal-

«Ila nta bḥeṛ, ana ḥuta fik, u ila nta jnan, ana weṛda fik, u 

  Naɣ ttinin-as mi teẓẓɛed agama, ad d-yuɣal s teqlaqalt.  
 
 
ila nta tḥebb-ni, ana nmut ɛli-k» 
 
 
(Ma d  illel  i tellid,  nekk d aslem sdaxel-ik,  ma d  urti i 
tellid,  nekk  d  tajeǧǧigt  deg  wakal-ik,  ma  tḥemmled-iyi, 
nekk d lmut ara mmteɣ fell-ak). 
 
 
li ifeṛṛej Rebbi u b-ḥubb-k salem, ɣalem u taklan ɛla Rebbi» 
 
 
(Rriɣ  ɣer  illel,  ad  as-ḥkuɣ  anezgum-iw,  yenna-iyi-d 
« Ad yefru Rebbi lhemm-ik, ad yeṣṣer tayri-ik, imi d Netta 
kan iɣef yella lettkal. » 
 
 
rwayeḥ l-jenna, jini fi s-sira u ssenna liya hbal» 
(D kemm i d ddwa-is d talwit, a talwit, a talwit mm leɛṭer 
n lǧennet, aql-ikem deg lbal-iw yerna yewɛeṛ ṣṣber fell-i). 
 

«Idawi  bik  u  yethenna,  ḥenni,  ya  ḥnina,  ya  l-mɛeṭṭra  b-

♣ 

 
 
 

 
 
- 210 - 

 
 
 
 
 
 
 
 
 
 

 

 

 
 
 
 
 
 
 
 
 
 
 
 
 
 
 
 

Ixf wis XV 

Wid « ineṭḍen » ɣer Ddumin 

 

 
 
 

 
 
 
 
 
 
 
 
 
 
 
 
 
 

 
 
 

Taɣlust1 n «l’Oriental», d itri i ifeǧǧeǧen acḥal 
 

 
Taɣlust n « l’Oriental » n Lebyar. 

 

 
  Taɣlust  n  « l’Oriental »  tezga-d  ɣer  tuffɣa  n  uɣlad    n 
Raḥmun-Dekkar (Azrug  n Docteur-Mauduit n zik), yerna 
tqubel  tawwurt  n  trewla  n  ssinima  n  «Beaulieu»,  tin  umi 

                                                
1 Taɣlust = lqahwa. 

 
 
- 213 - 

semman  ass-a  «El  Feth»,  yerna  ur  tebɛid  ara  ɣef  ssuq 
aqbur n wurti n Lvilla, acḥal n yiseggasen, llan wat Lebyar 
qeḍḍun-d lfakya d lxeḍra. I wid yecfan, « l’Oriental » tella 
naqal  d  aṣalun  n  tḥeffaft  deg  1963,  sakin  teqqel  d  Ta lust 
yerna  d  amḍiq  wuɣur  llan  ttasen-d  akk  wat  tmurt  ur 
yesɛin tanezduɣt akken ad nsen uqbel ma kkren ad nadin 
ɣef  uxeddim  deg  yicanṭiyen  n  lebni  n  Lezzayer  n 
yiseggasen n 1970.   
 
«L-lubya b-l-lḥem» akked «l-lubya blac»  
 
(Llubyan s weksum neɣ war aksum) ! Ihi, asmi i yesraḥ 
yezmer  ad  yernu  cwiṭ  n  umeṣruf,  bab  n  teɣlust  n 
« l’Oriental »  yebḍa-tt  ɣef  sin.  S  waya,  iga-d  taḥnact  i 
uḍebbax  i  yuɣɣalen  yesserbay-d  snat  kan  n  tɣawsiwin 
ibanen,  « llubyan  s  weksum »  akked  « llubyan  war 
aksum ».  Taɣawsa  tamaynut  nniḍen :  deg  yiḍ,  taɣlust-a 
tetteqqal d anaṭṭas wuɣur d-ttasen akk wat tmurt n Lebyar 
akken  ad  ṭṭsen.  D  takti  igerrzen,  neɣ  ala?  Lḥaṣul,  akken 
kan  ara  d-tettwabder  teɣlust  n  « l’Oriental »,  taɣawsa 
tamezwarut ara d-yasen ɣer lbal nettat d ixeddamen-nni n 
tmurt akked umḍiq ideg yiwen yezmer ad d-yaf iɣallen n 
uxeddim  s  ssuma  rxisen, 
ttɣimin 
« yifellaḥen »-nni  iqburen  i  d-yusan  seg  tmurt  akken  ad 
afen  axeddim  deg  temdint,  asmi  i  texṣer  tegrawla  n 
tfellaḥt. 
 
Aɣelluy n uduminu wa deffir wayeḍ 
  Yerna asmi ara qqimen,  ur  xeddmen ara,  ɣer teɣlust n 
l’«Oriental»  i  d-ttasen  ad  « nɣen »  akud  akken  ad  ttun 
lemḥayen s wurar n uduminu. D tidet, at temdint seg zik i 
fkan  s  weɛrur  i  tmurt,  maca  deg  temlilit  n  uduminu,  at 
Lebyar ttemsefhamen d ubeṛṛani i d-yusan seg tmurt imi i 
 
 
- 214 - 

imi  din 

llan 

i 

ten-id-tessemlal  turart.  Deg  wegraw-nni  n  uduminu,  ad 
naf « wlad l-ḥuma » n uɣlad n Ɛumar-Bouneghaz (Verdun 
n  zik),  tagrawt  n  yimesluben  n  uduminu  n  wegmam  n 
Saint-Raphaël,  gar-asen  Naǧib  Lakri,  Faruq  Mahsas  d 
waṭas nniḍen i yellan bɣan ad d-sseknen ccṭara-nsen. Dɣa 
s  waya 
lemḥibba  gar  wat  Lebyar  d 
yixeddamen-nni iẓawaliyen deg teɣlust n l’« Oriental. »  
 

i  d-tennulfa 

 

 
Taḥnact n tarda n leḥwal deg teɣlust n Oriental deg Lebyar. 

 
L’«Oriental», d taqaɛet n yimeqqranen 
  Naqal taɣlust n l’« Oriental » ur telli ara tetteddu-d deg 
udlis 
i  d-iẓergen  ɣef  Lebyar,  maca  yuɣal  yisem-is 
yettwabdar-d gar tiɣlusin timeqranin nniḍen n tɣiwant-a i 
d-yezgan deg uɣlad n Ali-Khodja, am teɣlust n «Le Paris» 
i yuɣɣalen d «l’Afrique», taɣlust n «Baghdad», «le Café de 

 
 
- 215 - 

la  jeunesse»  (taɣlust  n  yilemẓiyen),  taɣlust  n  teɣlamt  n 
JSEB i yella yeṭṭef-itt umeqran n uẓawan n cceɛbi, El Hadj 
M’hamed El Anka, akked Teɣlust ideg llan ttemyaggaren-
d  wid  iḥemmlen  taɣlamt  n  Entente  sportive  d’El-Biar. 
Nnig tiɣlusin-a mechuṛen i iɣelqen i  lebda, llant daɣ, deg 
uɣlad  n Djillali-Bounâama, tiɣlusin n «Penalty», «Le Rex» 
akked  «Saḥel»,  yerna  ala  d  taneggarut-a  i  d-yeggran  seg 
gar  tiɣlusin  tiqburin  n  Lebyar.  Ihi,  deg  tgara,  taɣlust  n 
«l’Oriental» terra-d ttaṛ-is imi i tella seg gar tneggura  i d-
yeqqimen.  
 
L’«Oriental», d tamacahut i ifuken 
 
Iban lḥal, ayen yuran ad yeḍru, yeḍra-d imi ass-a, iẓra 
n uduminu ur ṭṭerḍiqen ara gar yifassen n wid i iḥemmlen 
turart-a  am  deg  tallit  ideg  l’« Oriental »  llan  gerrzen-as 
wussan. Ifuk lḥess-nni n weẓru n uduminu mi ara yewwet 
s  lǧehd  akuntṛeplaki-nni  n  tjumma-nni  yemmeccen  n 
ṭṭabla.  Bnaqes!  Seg  wasmi  i  d-tɛedda  yiwet  n  tegrawt  n 
yemnayen  n  laxart  deg  1995,  tezreɛ  tamettant  d  rrebrab 
deg  wulawen  n  medden,  kullec  ifuk,  yili  medden-a  n 
menwala  llan  kan  bɣan  ad  zzhun  cwiṭ  s  turart-nsen  i 
ḥemmlen, aduminu.  
 
Ɣef  waya,  amɛellem  Muḥend  Ṣaleḥ  Bezza,  yufa-d 
iman-is « terra-t tmara » ad yebɛed ɣef l’«Oriental», yerna 
yessekra-t  i  yiwen  n  umzenz  i  t-yerran  d  tabeqqalt.  Seg 
yimir-nni,  ɣef  wakken  i  iyi-d-yenna  umzenz-nni,  Dda 
Muḥend  Ṣaleḥ  yuɣal  ɣer  taddart-is,  deg  Yiɣil  Ɛli,  Bgayet 
(tamaneɣt  n  Yiḥemmadiyen),  akken  ad  yekk  din  ussan-is 
iseɛdiyen. Ma d  nekk, qqimeɣ da, senndeɣ s tɣemmar-iw 
ɣef  « uzangiw »,  smeḥsiseɣ-as  s  zzhu  i  ubeqqal  Ait  Hadi 
Maḥfuḍ,  yerna  ttxayaleɣ-d  l’« Oriental »-nni  n  zik.  Ass-a, 
taɣlust-nni  tbeddel-d  tamacint-is  n  teɣlust  s  tṛeffiyin 
 
 
- 216 - 

tella 

zik  d 

taḥanut-nni 

yeččuṛen d ifarisen  n tuččit. Yuɣ lḥal, abeddel  n  teɣlust-a 
yettban-iyi-d d tarewla sdat tikli n lemḥella n yiserdasen n 
ṭṭlam.   
  Taɣawsa  tawḥidt  i  iyi-iṣebbren  nettat  d  taḥnact-nni 
anda  i  yella  umseɣlus1  yessirid  leḥwal,  imi  d  tin  kan  i  d-
yesmektayen 
taɣlust  n 
l’« Oriental. » 
 
Tameẓyant n «Trèfle vert»  
  Kra  n  yisurifen  seg  teɣlust  n  l’« Oriental »  ideg 
imariren  llan  kkaten-d  s  wurfan  « double  blanc »  neɣ 
« double  six »  ɣef  ṭṭabla,  ad  naf,  deg  tewwurt  65,  deg 
teɣmert n wegmam n Liberté, taqiḍunt n « sfinji », tenṭeḍ s 
arelluc  n  tḥanut-nni  i  yettzuxxun  s  yisem  n  «Trèfle  vert». 
  Deg  urelluc-nni  tella  ters  yiwet  n  tmeẓyant  n  « colt », 
nella  nettargu  ad  tt-id-neddem  ad  newwet  yes-s  am  . 
Nella  netɛeǧǧeb  deg  wasaḍen-nneɣ2  « Ringo »  d 
« Django »  i  yellan  ttɛeddin-d  deg  yisura  n  « uwestern 
spagiti », yerna nettɛanad-iten deg lxeffa-nsen mi ara ṛǧun 
acḥal  uqbel  ma 
jebden-d  timeẓyanin-nsen  akken  ad 
wwten. Asmi i  nella  d  igerdan, tameẓyant am tin tella-aɣ 
d targit kan, ladɣa imi i tella ɣlayet yerna teswa tis kuẓ n 
wanect i yettaɣ uselmad deg tallit-nni. Dɣa, asmi yiwen n 
tefka-as-tt-id  weltma-s 
umeddakel-iw 
tameqqrant d asefk, usmeɣ seg-s. Mi d-neffeɣ seg uɣerbaz 
yerna  yejbed-d  tameẓyant-nni  n  « colt »,  igerdan  akk  n 
uɣerbaz  msegrawen-d  fell-as.  D  acu  i  d-yeggran  seg 
wanect-a akk? D ulac, imi ass-a ur d-teggri ara tḥanut-nni 
i  yerran  aɣlad  n  Ali-Khodja  deg  Lebyar  mechuṛ.  Din, 
Lebyar attan la tesṛuḥuy izamul-is wa deffir wayeḍ, yerna 

n  uɣerbaz 

                                                
1 Amseɣlus = Cafetier. 2 Asaḍ = Héros. 

 
 
- 217 - 

Lebyar  tesṛuḥ  « ṛṛuḥ »-nni  n  zzhu  i  yellan  zik  yettekk-d 
seg wexxam n tmeṛḥumt-nni n JFLN. D aya daɣ i yeǧǧan 
« atunsi »-nni (bu lesfenj) i yellan din ad yeɣleq taḥanut-is.  
 

♣ 

i 

llan 

 
  Newweḍ-d ɣer tagara n yiwen n umerreḥ deg yidles n 
yiwet  n  tallit  n  lehna  ideg  nessaram  arraw-nneɣ  ad  ilin 
tturaren 
lemden-d,  ɣas  cwiṭ,  ɣef  wamek 
yimarrawen-nsen.  D  tidet,  mačči  akk  ussan-nneɣ  llan  d 
imellalen  imir-nni,  d  acu  kan,  nessaweḍ  ad  neṭṭef  armi  d 
asmi  i  nimɣur  yerna  neggra-d  deg  tallit  ideg  « tuṭṭfa  n 
ufus  i  warraw-nneɣ  akken  ad  ten-nessiweḍ  ɣer  uzekka1» 
teǧǧa-aɣ  ad  neɣfel  ɣef  lwaǧeb-nneɣ  akken  ad  asen-nefk 
asafu. Ihi, amek ara nezzem ass-a ɣef warraw-nneɣ imi ur 
d-cligen  ara  seg  turarin  ur  ssinen  ara?  Tidet-is,  tewwi-d 
kan  ad  nezzem  ɣef  yiman-nneɣ  yerna  ad  neɛreḍ  ad  d-
neqḍeɛ  ayen  i  aɣ-yeǧǧan.  Ɣef  waya  ara  awen-ssutreɣ 
ssmaḥ ur awen-slemdeɣ ara amek i nella netturar turarin-
nneɣ n temẓi. Maca, wissen, ahat kra n wass ad awen-geɣ 
aya? 
 
 
 

                                                
1 D azwel i d-neddem ɣur Daniel Auteuil. 

 
 
- 218 - 

 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

 
 
 

 
 
 

 
 
 
 
 
 
 
 
 
 
 
 
 
 
 
 
 

 
 
 
 
 

Coédition HCA-Voir par le Savoir 
 
 

HCA - 19, Avenue Mustapha 
El-Ouali, Alger 
Tél : 023-49-06-96 / 99 
Fax : 023-49-06-84 
 
B.P. 400, 16070, El-Mouradia, 
Alger 
www.hca-dz.org 

Editions "Voir par la Savoir" 
Coop. Hamdine, Lot. Zoubir, 
Bt C06, N°04 
Bir Mourad Raïs, Alger. 
Tél/Fax : 023 57 35 22 
E-mail : abder_amalou@live.fr 
vpls.aa@gmail.com 

© Editions "Voir par le Savoir" 
ISBN : 978-9931-427-33-9 

Achevé d'imprimer sur les presses de : 
BEDJAOUI & Fils 
Alger.