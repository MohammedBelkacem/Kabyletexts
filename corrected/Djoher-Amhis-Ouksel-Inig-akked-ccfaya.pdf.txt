Tawacult akken tella.
Ungal-agi yettawi-d ɣef Ṭawes s yiman-is.
Ṭawes tezwar tira ɣef twacult-is.
Asmi tesɛa ḥdac n yiseggasen di laɛmer-is i tebda tegger tamawt ɣef wayen akk icudden ɣer tudert-is.
Ɣas akken meẓẓiyet tessuddem tameẓẓuɣt i tlufa icewwlen axxam-nsen.
Tawacult-nsen am nettat am tiyaḍnin, ad d-nwalit amek tuɣal armi tefsex am tnicca.
Haten-an yismawen n twacult :
Ababat : Augustin
Tayemmat : iwumi qqareɣn Yemma
Setti-s s baba-s : Jida
Tarwa sɛan akk isem wis sin n leḥnana am wakken tḍerru ɣur-neɣ.
Isem igellu-d ama s tissas yesɛa bab-is ama n kra t-yaɛnan nniḍen.
Marcel amecṭuḥ : Itbir
amseḍsay
Uskir
Ɣefazan
Luc, amaẓuẓ "asif amecṭuḥ n udrar" 
Ṭawes 
Tameṭṭut n Charles
Ismawen-agi sɛan anamek nniḍen "di tmeslayt n tmurt ibaɛden fell-aɣ"akken t-tura Ṭawes.
"S teqbaylit Charles nessawal-as Amjaḥ "Ɣas akken d ikritiyen, ismawen-nsen s trumit, uma ur d-sɣersen ara leqyud ɣef tmurt n lejdud.
Tezga twacult ur tethenna ara, almend n wayen tt-iferqen ama d lɣerba ama d amenṭer neɣ ɛad akken tenna
Karin n tesdawit n : "tamacahut n beṭṭu imzeggi".
Ayɣer tira ɣef yiman-is ? teǧǧuǧug ara".
Awal-agi
Ṭawes terra-d ɣef waya di tazwara.
Ameddakkel-is yenna-as yiwwas
"tudert-im ur icewwel-itt mačči d kra.
wayen tura d anadi deg wayen yezrin, neɣ di ccfawat.
S usḥissef, awal-agi ad as-yuɣal d lsas iɣef yers kra iceggeb-itt,
Ansi i-d-yekka waya ?
D acu n ssebba lqayen yerran tilemẓit mm ɛecrin n yiseggasen d tameṭṭut "yuɣalen d tiḥizit am wakken teɣma-as di twenza i lebda".
Ttnadiɣ akkin di ccfawat sfarfudeɣ deg-sent
Temẓi-s tamezwarut
Lɣerba ɣer Tezis
Tamurt idurar ur nesɛi isem anda akken d-tlul
Setti lall n uxxam
Taxessart n Charles d akkin i wass ideg d-newweḍ ɣer Asfar nekcem tanezduɣt tajḍidti wumi qqaren ""yeččuren d tiberḍeffal d wuffal, ass-n mazal-iyi meẓẓiyeɣ urɛad mmdeɣ, neɣ ɛad akkin i lɣerba di
Tenzis (d tiɣremt m miyya yijga i as-d-yezgan i yemma deg wul"ternuḍ akkin i temẓi-w tamezwarut.
Deg unadi d usferfed, ssawḍeɣ armi d tamurt idurar dduḥ-nneɣ ur nesɛi isem, ɛad ɣer setti tawaɛrant lull n uxxam, ɣer wasmi d-teɣli txessart n d , nudaɣ di ccfawat akin akkin simmal akkin armi d iẓuran d-yefkan lqerḥ amcum.
Haten-an yiḥricen iɣef d-tewwi Ṭawes :
Wigi d ussan i as-d-ssegra lɣerba ur tezmir ad ten-tettu
Ṭawes Amruc.
D ccfawat n usigna iɣef tekkat lehwa.
Ccfawat-agi d aciri ɣef wayen ara d-imagren tudert n
Ṭawes ger lɣerba d faruq.
Neqqar akka belli "yettbin usigna iyes tekkat".
Nettat s timmad-is tenna "Aql-aɣ nessaweḍ-d talemmast umezruy-nneɣ".
Ṭawes tḥusss i beṭṭu tebḍa twacult.
Di tira, ur tezmir ad tezgel kra iɛeddan di temzi-s.
Tenna-k "Wi as-yennan ad teḍru yid-neɣ tedyant am ta ?...
Sbaḥ meddi tissirt teẓɛeḍ trennu ur yemniɛ ḥedd deg-neɣ.
Tawacult tefsex yir afsax.
D acu i yeḍran akka ?
D acu ara yettin akka fell-asen ?
Ssebbat mačči yiwet ; ɣas mecṭuḥit ttuɣalent fell-aɣ d ifeṭṭiwej yessenkaren iḥeǧǧuǧa n tmes ger-aneɣ.
Anef kan !"
Ayɣer taluft am ta ?
Seg wasmi newweḍ ɣer Tenzis di Tunes teneqlab fell-aɣ ddunit.
"Tabaɛ tamdint-agi yuzzel wawal fell-as belli yezdeɣ-itt uwerdali".
Nanan daɣen belli "d annar ixessaren".
Imi teqqar ssebbat n txessart ɛumment anti tigi dɣa ?
Tawacult At Ɛemruc zik i tuki belli temxallaf d wiyiḍ.
Amxalef yeddrem "armi i aɣ-ttawin d awal".
Twacult n Ṭawes tḥulfa iman-is t-taberranit di Tenzis.
Daɣ netta lǧiran ttnadin d acu-ten wigi, ɣef waya tenna :
"s tidet wehmen deg-neɣ lǧiran.
Zgan qaren : ansi i d-nekka ?
Wi aɣ-ilan ? Anta tamurt i aɣ-d-yefkan ? D acu-t ddin-nneɣ ?
Acu yellan gar sin n yiɛeggalen n twacult-agi ? Ayɣer ttnaɣen nitni d temɣart ? Baba yettlusu tacacit ma d yemma talaba-s am tin irumyen, ma yella teffeɣ sya ɣer da, arrac teddun aqerru ɛeryan, (ur ttlusun tacacit wala , ma d tamɣart nettat tettlusu ddil aberqac am uḥayek.
Ula d baba iɛerreq-asen imi ɣas akken yettlusu tacacit uma ikeččem ɣer lǧamaɛ imasiḥiyen.
Yemma nettat ur teteddu ara yid-s.
Setti tezga trezzu ɣer lemqamat "
Ṭawes, deg wakken teḥrec, tuki, terra-d s tamawt i umxallef-agi.
Cwiṭ ma yeḍra-d, ad yezreɛ ger yinaragen ad as-qqnen ticrurin.
Di Tenzis aberrani yeterben ɣef tmurt-is mbaɛid i d-yettban.
Ayagi yettban-d ula di twacult s ccwalat d-yettilin gar Yemma d Jida s baba.
Telqa ssebba n waya.
Mxallafent laɛwayed d wakken ttqissint ddunit.
Ma yehwa-ak mačči d ayen d-yewwin ma d akci uma amxallef-nsent yekka akkin i laɛmurat-nsent.
Amxallaf-agi yuɣ-d aẓar di laɛwayed n yal ta deg-sent.
Jida imi ixef-agi amezwaru yaɛna-tt nettat, d tigejdit n uxxam.
Am wakken d aɛessas n lḥara.
Ɣer-s iɣer tella.
Tḥusss sacu i la as-yettensaren.
Yaɣ lḥal ur tessin ara tarumit.
Daɣ netta tameslayt-agi tezga-as-d d afrag tt-iḥazen ɣef wiyiḍ.
Aḥazi-agi iḍurr-itt aṭas yuɣal-as d ilili i
Jida "tasedda wessaren", Jida "d ajgu alemmas iɣef yers uxxam".
"D aẓar d-yefkan ixulaf d nnif-nni n zik".
Jida ulamek tqerreɛ i ddunit ibeddlen fell-as.
Ur tefhim ara ayɣer neckunṭeḍ di Tenzis.
"Wissen ayɣer akka i neqqen ɣer
Tenzis, d acu uruḥani i tt-izedɣen fell-aɣ ?"
Jida tuki s wayen iggubren asexreb n twacult.
Ayen akk tt-yerḥan d taɣart uzar-is, neɣ anekcum n teslit taberranit di tawacult-is.
Ayen iɣef tuggad akka ad d-yeḍru.
"Yiwwas baba iserreḥ-d i wawal.
Yenna-d belli Charles ad yaɣ Irma si tmurt n Sisil".
"Jida tuzen-d fell-as tyita.
D acu i d-yeqqimen tura imi win ɛzizen ad yaɣ tarumit ? Amenzu n twacult Iɛakkuren ? Ɛni nenɣa tamgerḍt di taddart ?...
Ad yaɣ win ɛzizen fell-aɣ tarumit ara aɣ-iwerten, ara aɣ-yekrun, ad d-tesɛu iberraniyen.
Ad aɣ-tekkes win ɛzizen, ad as-tbeddel iẓuran ad yettu lejdud-is d wakal i t-id-yefkan !...
Tlum ɣef yemma tenna-as ayɣer tɛamdeḍ i waya ! Zenzet axxam-agi yettwazedɣen, kkret ad nuɣal s axxam-nneɣ la yetthuddun, ad nuɣalet ɣer tmurt anda llan iẓekwan n lejdud mulac ad ṛwun deg-neɣ taḍsa watmaten-nneɣ.
Ur ttarrat ara aksum-nneɣ damerɣan.
A yelli d acu ad nerbeḥ dagi di Tenzis, ur twalaḍ ara amek i tuɣal fell-aɣ ddunit? Ur twalaḍ ara liḥala deg d-neggra ?"
Tissulya am ta tesseɣli-d igenni ɣef Jida.
Teqqar kan :
"d acu i nessen di twacult-is a ? Taǧǧalt tɣil d iseɣ fell-aɣ nekkni yellan d laṣel, anwa i d baba-s n Irma ?""Yeḍḥa-d belli baba-s n Irma d asekran, "d yelli-s n win iḍaɛen yettwaḥebsen wissen anda".
Tissulya-nni tefsex.
Jida d baba ɣawlen wwin-as-d i
Charles yelli-s n tmurt .
"Tewwet armi d-tesukkes amenzu n uxxam i tmurt irumyen terra-t-id ɣer wakal n lejdud".
Dacu kan timlilit n Charles d ur tdumm ara.
Yeǧǧa-tt s tadist iruḥ.
"D tidet-ik dɣa yella win yettqerriɛen i waḍu ?"
Tuɣalin n Charles ar tmurt ilmend n zzzwaǧ-is d aneḍruy.
"yuɣal-d sser tamurt".
Zzwaǧ ɣur-neɣ, ama gar tmuɣliwin n ddunit neɣ tin n laɛwayed, yemxallaf ur iris ara ɣef yiḥulfan n wul.
Am wakken ul ur yettiki ara.
Di taddart, akken tenna Ṭawes :
"yewwi-d fell-aɣ ad nettu tudert-nni d-newwi di Tenzis ad nuɣal ɣer tin-nneɣ asmi nella di tmurt".
Yemma :
Tayemmat d taṣwaybit.
Amek ara tili tikli timendeffirt?
Daɣ netta tenn-as-t i temɣart-is : "aɛni tettuḍ ayɣer neffeɣ tamurt neǧǧa tiferkiwin n lejdud ? Anda nedda nḥuss i yimanen-nneɣ d iɣriben ama deg wakal-nneɣ ama di Tenzis ama di yal tmurt taberranit, akka i aɣ-tura".
Yemma zzwaǧ n mmi-s yerḥa-tt "ad aɣ-yuɣal d lǧerḥ yeqqazen".
Teẓra belli ad aɣ-d-yawi ma d akci "tezga yemma-tneɣ treffed tesrusuy ɣef wayen i aɣ-yuɣen : arraw-is anda bɣun ruḥen ur ttafen ara imanen-nsen".
D lebda d iḍerfiyen ɣef wiyaḍ, ḥala ma yefka-d Rebbi kra neɣ kra.
Cwiṭ cwiṭ leqyud n tmurt tteɣrasen yiwen yiwen iban ad uɣalen d-imneṭren ɣef tmura.
Ayen yuran ad iɛeddi ur nuksan ara Ɣef warraw-is i tettaggad imi d nitni kan ara yenṭerren nettat ma yehwa-ak temneɛ imi argaz-is yiwet n tmurt-nsen, uma arraw-is ad aɣyen tirumyin.
Din i tuḍen icci-s fell-as.
Yifit ahat ad ilin di tmurt taberranit anda ḥedd ur ten-ifehhem wala ad d-zgin d iɣriben di tmurt-nsen...
Ɣas akken tugi ad tettu ssebbat qerriḥen i tt-yesɣerben ɣef tmurt-is, d annect-a i as-yellan yeɣma deg unyir.
"Iceqqiq n beṭṭu yennerna asmi d-ruḥen yimrabden irumyen s axxam akken ad terren d tameṭṭurnit.
Seg wass-n yekka wasif gar at uxxam i lebda, wid yeṭṭfen di tjaddit sya, wid i wumi yebna urumi sya.
Hatan wamek tuɣal lɣerba tezga ɣef tyemmat, d wamek ur tezmir ad taf iman-is di tmurt taberranit ibaɛden ɣef tmurt n lejdud.
Asyax simmal yesnarnay seg yiɣeblan.
Ɣas akken tayemmat teqqim d taqbaylit, dacu kan yezga uɣbel ɣef warraw-is amek yid-sen ara teḍru.
Lemmer ahat ad qqimen "gar yiberdan".
Tugi ad msebḍun imi d ayagi i d ssebba n faruq nitni d temɣart yettargun kan tuɣalin ar tmurt.
Ṭawes yesmermed-itt beṭṭu "tezga-d di tlemmast n tɣemmar ta tjebbed-itt i tayeḍ".
"At laxart jebbden-tt at ddunit qqaren mazal"
Amur n uxxam yerra ar yemma wayeḍ ar Jida: win n lejdud d win d-tesnulfa tegnit.
Amek ara msadan sin n yimuren-agi ? Beṭṭu ur yesserked ḥedd ladɣa wid ur nufi tamurt n lebɣi.
Jida yellan d tamakkast n uxxam, d tamrrayt n uxxam, rray-nni yettensar-as cwiṭ cwiṭ ur tezmir ad tqerreɛ i rrwaḥ n tmara.
Di tlemmast n taffa iɣeblan am wigi amek i tebɣam yiwet n teqcict meẓẓiyen ad tefhem dacu n ccwal yekkren deg uxxam !
Asmi tura adlis "Aɣlad n yimeddaḥen"
Ṭawes tewweḍ tlatin n yiseggasen di laɛmer-is d wamek i as-tuɣal i temẓi-s s tira.
Amxallaf iban-as-d mbaɛid.
Setti-s d tinneslemt ma d imawlan-is d ikrityanen.
"Jida teqbel-as i mmi-s ad yuɣal d akrityan, mmi-s ula d netta iquder tinneslemt n yemma-s.
Uɣalen ddyunat di sin ttuqadaren deg uxxam-nneɣ".
Ṭawes sxerbent-as nniya tmassurin.
Qqarent-as "amek akka setti-m-nni mazal-itt d tineslemt ?"
Nekk setti truḥ-iyi am wakken ur ẓriɣ dacu-tt.
Uma ufiɣ belli tgerrez akka.
Tamassurt tuɣal-iyi s awal-nni tenna-d:
Ɣur-m iɣer tella, a , ad tt-terreḍ d takrityanit.
Ma tḥemmleḍ setti-m ur ttara ara tilisa ger-am d nettat.
Amek ? ad cewwleɣ Jida-w ? Ala ! ḥemmleɣ-tt akka tella yerna ttqadreɣ ayen tumen.
Ur qebbleɣ ḥedd ad as-yessexreb nniya-s deg wakken setti tethenna u tessed nniya-s.
Asif-nni yekkan gar-aneɣ d imawlan inselmen i zedɣen di taddart n
Ufella, wid-nni iɣef d-ttmeslay tmassurt-nni, amek armi ur aɣ-bḍin ara d settit?"
Terna tenna Ṭawes : "ass-a aql-aɣ deg waggur n ctember, ɛeddan xemsa u ɛecrin n yiseggasen, fehmeɣ akk tidyanin n
Iɛekkuren,-tamassurt teɣli deg wul-iw".
Akka Ṭawes, iwumi qqareɣn neɣ Kuka tuki ɣef ssebbat yessemxalfen tawacult-nsen d tiyaḍ.
"Armi d tura i d-wwiɣ s lexbar ayɣer i aɣ-d-ssuffɣen si taddart-nneɣ.
Aql-aɣ am tneqlin iwumi ttwakksen yiẓuran.
Aḥulfu i ḥulfaɣ i tyita yezdeɣ-iyi ziɣ tella ssebba n wayen i aɣ-igan anda nedda ssnaɛten-aɣ yiḍudan".
Tuɣal twacult n Ṭawes akken tenna nettat s timmad-is
"d izerkeṭṭaf anda ddan banen".
Ṭawes simmal tefhem belli ssebba n umxalef i asen-d-yewwin ma d akci d ddyana d wayen xedmen yemrabḍen irumyen.
"Ur qbileɣ ara tiyita di ddyunat.
Ddin deg umkan-is".
Daɣ netta tgerrez-as awal i tmassurt-nni tt-iḥersen ɣef setti-s.
Tenna-yas : "Kemm s timmad-im ur tquddreḍ ara ddin-im imi tettmeslayeḍ akka".
Tamasurt "zik i as-ukiɣ amek tessexdam ddyana".
Daɣ netta Ṭawes Amruc tewwi-d s nnahtat s wayen tt-iferqen d lejdud-is.
"Ɣef zik lḥal i ukiɣ ɣef waya, dacu kan ttdarayeɣ iman-iw deg yijufar n yemma.
Ayɣer fell-i annect-a.
Di tegnatin n tinneslemt neɣ tin irumyen urǧin ddiɣ d wa neɣ d wa.
Ḥulfaɣ kan i yiman-iw d tiḥizit fell-asen".
mi ara d-terzef ɣer tmurt imir-n i tettḥulfu aṭas ɣef wayen tt-yessemxalfen d wiyaḍ.
Yal tikkelt setti-s tettaɛraḍ ad tt-id-terr "s abrid n tjaddit ; ulac ! Tikwal yamma tegger-d iman-is teqqar-as anef-as ɣer rray-is.
Ma d jeddi-s ur d-yecliɛ ara yeqqar kan :
"Iɛekkuren am ufrux areqman i d-yettuɣalen di tefsut akken mi meqqret ad tecfu ɣef tmurt n lejdud".
Yeẓra belli d acedhi i tettcedhi tamurt s lerwayeḥ-is.
Tettwali tamurt s tmuɣli lqayen : ama tzad ama tenɣes imi: "ayen iwaɛren d awal ɣef wayen ixuṣṣen di tmurt imi akud itessed ccfawat, ma d temẓi tettara tifawtin d ticrurin"uma tamuɣli-agi ttɣumun-tt wawalen n yisefra d yiḥulfan :
"ttmektayeɣ-d di ɣuct ileɣwman d-yesrusuyen ikufa d ccwari di tqaɛet n taddart deg wass n ssebt ayen akk i ifazen deg wass n ssuq : "ma ttwaliɣ ɣer tama ufeqqus d ddelaɛ akbal s yimezran-is iberqacen wid-nni nettaf ala di tmucuha i aɣ-d-ttawin ɣef
Lunǧa".
Yecban amyaru yezgan yettmektay-d temẓi-s ladɣa mi itett timaddlatin s llatay, Ṭawes tura akk anect-a : "ɣer ass-a mi ara tezger tmacint tibḥirin n ukbal tzeg-d temẓi ger wallen-iw ddaw usanen ttraǧuɣ Jida ad iyi-d-tawi akbal yezzan akken kan yeḥma deg wakken ccfawa tettas-d s uḥiwel, mazal deg yimi-w lbenna nni uyefki d lemleḥ n ukbal mi ara germeɣ deg-s".
Di taggra n uḥric-agi ɣef "Jida tigejdit n uxxam"yettɣimi-d beqqu tebɣa temɣart a tteṭṭef Ṭawes akken ad teqqim di tmurt n lejdud.
Rnu daɣen Yemma yeẓran belli ayen yuran ɣef twacult ad iɛeddi.
Ddyana d ssebba n beṭṭu.
Ula d laɛwayed imi mxallafent ur smenɛent ara tadukkli n twacult 
Yemma d taṣebrit uma tuɣal-as tyita ɣer daxel imi tḥusss d tabeṛṛanit di tmurt-is d wanda nniḍen.
Asfar anda Yemma tuɣal d tigejdit n uxxam.
Asfar d adeg ideg Yemma tuɣal d nettat i d tigejdit n uxxam.
Dacu i yeḍran ger-as d Jida ?
"Uqbel ad d-aruɣ ɣef "buɣeddu azegzaw"n Asfar yuɣ lḥal tenneqlab fell-aɣ tudert, ɛeddan fell-aneɣ wagguren d iqesḥanen ur ten-tettuɣ ara ladɣa ɣef usefsex tettwsefsex twacult seg tuɣal
Jida ɣer tmurt n lejdud".
Aɣbel n Jida d win n mmi-s d tiririt n Charles s axxam.
Tebɣa ad d-yelhu d lemɛinesra d-ǧǧan lejdud s ttawilat imaynuten.
Zzit uzemmur di tmurt tuɣal d agerruj.
"Charles ula d netta yebɣa "Yemma ur tumin ara belli Charles ad isemmed tagnit.
Teẓra belli aggur neɣ sin ad d-yeǧǧ lemɛinsra akken n-yeǧǧa yakan taḥanut.
Tagnit tekres mačči d kra.
Yemma tewqaɛ uma terra kan ɣer daxel tessusem, ma d baba nnernan deg-s wurfan".
Tamɣart, baba d mjajin-as i Yemma.
Ad iṣṣer kan Rebbi tagnit.
" baba yemzeggad ufus-is yefka-as isersir i Yemma-nni aɛzizen fell-aɣ.
Amek ara teḍru yid-neɣ tura ! ad yeṭṭef Rebbi i yugaren aya".
Tayemmat tḥuss aṭas i tyita am wakken yettwakkes fell-as sser ɛad yeɣli-d yigenni fell-as.Teffeɣ deg uxxam, tnuda ixeddim, terra arraw-is ar ugennay.
Dacu kan xemseṭṭac n wussan urfan uɣalen wwin tili.
iɣisi
Rrwaḥ yettewten yakan di twacult.
Gar cwiṭ d waṭas ters-d lehna deg uxxam imi Jida tewɛer mačči d kra.
Abeddel n tnezduɣt deg wadeg niḍen yegla-d s tewwurt di twacult.
Ccwalat yesmermden tawacult d ddyanat yexxulfen ger-aneɣ.
S wakka Yemma terra ticeɛaf i waya "ma nebɣa tudert-nneɣ ad terked yerna ad naẓ ɣer sdat"ilaq "ur d-irezzu ɣur-neɣ ḥedd si tmurt".
Yuɣ lḥal rebɛa warrac ruḥen yakan ar Fransa.
Rrwaḥ yewwi-d ma dakci.
yuɣ tewwi-t.
Deg uḥric-agi, d tilemẓit i yeṭṭfen nnuba.
Xemseṭṭac n yiseggasen di tudert-is tesseɣrem ad tenfali di yal aḥric.
Ɣas akken d taberṛṛanit, deg uarbaz tekkat tmurt yessemɣer temɣart ɣer truḥ
Ṭawes akka d wakka akken wid wukud tlemmed ad tḥesben am nitni.
Mbaɛid imawlan-is lhan-d d ttrebga-s.
Ṭawes teẓra belli ttrebga n Leqbayel tewɛer, amek ihi ara texdem akken ur as-tettuɣal ara d iɛewwiq ? Drus n lettkal sɣur imawlan-is yuɣal-as d ttɛabga.
Yiwwas imi tura cwiṭ n wawal i umeddakkel-is, akken xeddment tiyaḍ, baba-s yekkat-itt armi.
Ṭawes iwumi qqaren ur teqbil ara aya.
"Akka ihi simmal snernayeɣ di tizrawin tuɣal fell-i ddunit, timeddukal uɣerbaz zzhant, mmurnent ma d nekk ɣas akken ddiɣ di ttrebga n yimawlan uma kkuffreɣ.
Ur ufiɣ win ukkud ad yebbuḥru wul-iw.
Deg yiḍ deg uzal ireqq deg-i lebɣi.
Ffudeɣ zzhu ula d nekk.
Daya ad d-taf, ad as-qqarent di tmurt : "A yemma ffudeɣ a wi sswan di tala yebna uṛumi, ma swiɣ ugadeɣ imawlan ma qqimeɣ fad yenɣa-yi".
Aseggas ideg ara tesɛeddi akayad iwumi qqaren "le
"taselmadt-is, Massa , tga-as tamawt telha-d yid-s.
Tesḥemmel-as tizrawin-is labaɛda unnuɣ d ccna.
"Akken Massa twala belli sɛiɣ taɣect tselmed-iyi aẓawan d usulfij ".
Ɣer tama n tselmadt-is tuɣal-d ɣer ddunit, temmuger leḥnana "ad as-tiniḍ belli teẓra dacu i yi-xussen akken ad yebbuḥru wul-iw am wakken ttraǧuɣ win ukkud ad kkseɣ lxiq".
Cwiṭ cwiṭ armi temmed.
Tura meqqret.
Ula d tamuɣli ɣef tmurt-is tbeddel.
Temxallaf nettat d tmeddukkal n-teǧǧa di tmurt.
"Tamurt-nni i yi-jebbden zik taɛkef mačči am zik Ukiɣ-as i ddunit-nneɣ.
Uɣaleɣ am Yemma rebbaɣ tasa ɣef Asfar Ussan-nni ideg ttazzaleɣ ḥafi deg izerban nekk d tmeddukkal-iw di taddart takrityanit iɛedda fell-asen wakud".
Tayemmat tuɣal tessiwzil tiɣimit di taddart mi ara d-rezfen.
Ula d twala belli ddeqs i ibeddlen ɣef zik.
Tura : "Tamurt-agi ideg yal wa yettlaqab-aɣ tuɣal tugi-aɣ".
Di Afar tufa tibeṛṛaniyin am nettat trebba yid-sent tamussni ger-asent tasisilyant yuan aɛrab akk d twacult ufellaḥ n unarag-nsen mass : "Yid-sen tufa iman-is :
"yid-sen yennecraḥ wul-iw, ula d učči tetten am win n Jida".
Tameddakkelt-is ifazen d tarusit isem-is Daria.
Uma ayen yekkan nnig waya d asmi i as-tenna tselmadt Massa belli tesɛa amur-is deg umezruy.
"Tenna-yi Massa belli tamurt-nneɣ tesɛa isem u lejdud-nneɣ imezwura laṣel-nsen d aqdim drus i ten-yessnen.
Yeqqim deg-i lferḥ yerra tiqit imi d-fruriɣ deg wat n zik n zik.
Deg wass-n ttnadiɣ deg umawal iɣerfan .
Banen-iyi-d idurar, sswaḥel d wanẓuf s cccbaḥa-nsen.
Tura fehmeɣ ayɣer akken i tella Yemma, ruḥeɣ am wakken ttuneḥdareɣ imi ziɣ nesɛa amur deg umezruy.
Awalen aqbayli, amaziɣ uɣalen ɣur-i s wazal-nsen d izumal !".
Di sin yiḥricen-agi n wungal tban-d Ṭawes amek tella, d wamek ɣer sdat ad tt-naf d tin ara igen leqrar i yidles amaziɣ.
Tilufa tuɣal d tamyarut.
Tezga tettemɛebbar d yiman-is ger laɛwayed tiqdimin d umcabi tebɣa ad tettemcabi ɣer tmeddukkal-is uɣerbaz.
D ayen ara tt-icewwlen aṭas imi ɣas akken tikwal tettara-tt tmara ɣer wayen d-yettnulfun ur tenkir ara ansi d-tekka.
tesɛedda slemdent-tt armi
Deg ungal-agi lqayen mačči d kra, Ṭawes Amruc terfed tsers ɣef twacult-is amek tella.
Kra tura yezzi ɣef wayen tt-ihuccen nezzeh i lebda.
Gar
Tudert tedda akken ddan wussan.
Ṭawes tura tewweḍ
18 n yiseggasen di tudert-is.
Gma-s sebɛa n yiseggasen aya segmi i iruḥ ur d-yuɣal ar ass-a n wussan.
Jida "Tasedda n
Jida iḥeznen, tura tethenna seg uḥussu tettḥuss i rrwaḥ ttruḥun warraw n mmi-s s nnuba".
Tessarem ad tezweǧ.
Timeddukkal-is ama d tid n tmurt neɣ n Asefar ass-a zewǧent merra.
Teqqar kan "Melmi ad d-tas nnuba-w ? Kra n wuguren i yi-d-yezgan deg ubrid-iw ffleɣ fell-asen, anwi ara d-saḥeɣ s ujlaq am tremmanin yettwajelqen di tefsut ?"Ansi ur d-yettruḥu ur d-yeṭṭili win akken ttraǧuɣ s tuffra ? Mazal ur t-ssineɣ ara, uma ttxalayeɣ-t ɣer wid ttwaliɣ di berra.
Yezmer ad yefhem lmeḥna nesɛedda amer ahat ad iyi-isettu tiɣerrebt-iw".
Ur d-yuẓi ḥedd ar ɣur-s.
Yeqqim-as-d kan ukkud trebba tadukkli n tegmtt yerna yeɣleb-itt s 10 n yiseggasen.
Tenna-k : "ur yelli ara d win akken ttraǧuɣ ur d-yusi "Zgiɣ ḥala i ssneɣ, i ttwaliɣ sdat-i d iseggasen aya".
Ɣer tama n , Ṭawes mazal-itt am wakken d taqcict tamecṭuḥ uɣerbaz s tḥebbic-is.
Tettekes-as lxiq i yemma-s n l ɣas akken tettnecraḥ yid-s uma tḥuss yella kra i tt-ixuṣṣen.
"Mi fukkeɣ tinnecreḥt d yemma-s, leḥzen iɣelli-d fell-i s ukuffir.
Reggleɣ akken ur iyi-d-yettwali ḥedd, ad ttruɣ.
Am teqcict tamecṭuḥt itezzin ɣer ijufar-is.
Ḥusseɣ belli ayen i as-d-ḥekkuɣ ur t-yesseqnaɛ ara, daɣ netta tezzmeɣ imi-w".
Amek ara s-yekkes leḥzen am wa ? Amek ad t-teɣleb ?
Tamyarut tettarra ttar di tmuɣli ugama.
Ddeqs isebtaren i tura ttawin-d fell-as.
Trewwu tamuɣli deg wayen i as-d-yezzin.
Annect-a n leḥmala deg ugama yessedhuy-itt, isettu-as tayri-nni i as-icerqen.
Tikwal leḥzen iteffeɣ-itt.
Tettuɣal-d ɣer tudert.
"Tatut n tmettant teǧǧa nnuba i leḥmala n tudert".
iga-as tamawt.
Yenna-as : "alxir yekkes-iyi aɣbel fell-am!
Almi d tura i telliḍ d kem dɣa s tidet, dayen yekkes-iyi uɛewwiq usekkud-nni swayes i yi-d-tessikideḍ yerḥa-yi ad as-tiniḍ d askaɛrer i teskaɛrireḍ".
I kan iwumi temmal lbaḍna-s.
Yuɣal-as d amḥaddi.
Iweṣṣa-tt ɣef uguren n tudert "wid n yirgazen d ddunit".
Iḥuss-as belli d nniya tazurant ddeqs ideg txuṣṣ.
Yenna-as: "Meẓẓiyeḍ a yelli, mazal-ikem d taqcict tamecṭuḥt ayen i ssarmeɣ aṭas d akken ad tettḥadareḍ iman-im".
A Mass ar tama-k i ttafeɣ iman-iw.
Dinna i tuḍen icci-s ! Tamezwarut ur iyi-tessineḍ ara ; tis snat ur zarreɛ ara lbaḍna n wul-im i menwala, akken ara kem-aɛun ! Ẓer akka belli d tamaɛlalt i telliḍ.
Ala ! Anef-iyi ad ak-iniɣ belli sɛiɣ laman deg-k, ẓer akka belli ayen akk i qqimeɣ yid-k snefɛeɣ yis-s mačči d kra Ur yelli ḥedd ɣer tama-w, atmaten-iw zewǧen ruḥen, Yemma ur iyi-teḥsib ara Timeddukkal-iw tezzint-iyi-d s waɛrur imi mxallafeɣ yid-sent Ɣileɣ ssneɣ iman-iw ar taggara ur iyi-ban wara, ugadeɣ.
Simmal Ṭawes tessewham .
"Aɛni kan akka ara teqqimeḍ tḥazeḍ iman-im ɣef tmeddukkal-im.
Cukkeɣ si lejdud-im i am-d-yekka waya".
Yuɣal-as s awal nni i as-yeqqar belli tura meqqret ilaq a d-telhu d yiman-is i yiman-is ladɣa mi d-teffeɣ d taselmadt.
Ilaq-as ad temager ddunit s lqedd-is.
ur tuksan ara.
Tura belli : "Tikwal mi ara d-taweḍ tmeddit ihebbu-yi-d ad d-grirben fell-i leḥyuḍ i yi-zzin; kan akka i ten-ttraǧuɣ ɣas qerriḥ lferḥ-iw" "Ilaq ad kkseɣ fell-i ikuffiren am wakken d izerman i yezzin ɣef temgerdt-iw ad d-ḍeggreɣ akk ayen i yi-sxaqen ".
Bezzaf tezzem iman-is .
Uma ur yuksan ḥedd i t-yuɣen.
Daɣ netta yiwwas yenna-as "ad as-tiniḍ tecɛel deg-m tmes a tinnat !"Ilum fell-as am tin yefkan iman-is d asfel.
Yebɣa ad tt-yessakki ɣef yiman-is yenna-as : "Dduni-im teččur, magger-itt akken i am-d-tusa, ur s-kennu ara, namer-itt".
Yuɣal-as d lembwansa imi "Yessafsay fell-as iɣeblan".
Tuɣal armi d-tewwi s lexbar n wayen tt-yeblan :
"ttarguɣ tudert yifen ta.
Uma zgan qqaren-iyi ur sɛiɣ swayes ad ɛǧbeɣ argaz".
D lebda yettweṣṣi-tt yeqqar-as : "Aksan yufa deg-m abrid, qerreɛ-as ma ulac kra din am iruḥ".
teḥqer iman-is.
"Teẓriḍ ur zadeɣ ur skireɣ ɣas akken win i yi-ttraǧun ad t-mlileɣ".
Awal yellan ger-asen yella deg-s kra yeffren.
ulamek teṭṭixer i tɣimit d .
Netta d aweḥci, d asusam, d iḥizi uma iḥemmel tiɣimit d ɣas akken mazal ur yufi ayen tt-yeblan.
trebba tasa ɣef uma s leḥya ur tufi ara amek ad as-tezwer awal.
Deg umaɛebber d yiman-is i tent-tuɣ.
"Ula d timeddukkal uɣerbaz ur d-rrint tamawt i tdukkli twennes-iyi : uɣleɣ am texnact ɣef wama, tumda-w tcewwel-iyi"mazal-itt kan tettkellix iman-is, ula d tamussni trebba d drus-as.
Ṭawes ur as-yefriz wara, tejgugel di tessarem ad taf ayen akken tettraǧu n lferḥ.
Yella wayen ara yenneqlaben si tmussni-agi.
Tenna-as : "A bɣiɣ ad k-sɛuɣ d mmi amecṭuḥ ma ulac uɣilif".
Terna : "Nniɣ-ak d aɣaḍi i yi-tɣaḍeḍ wanag ulamek k-ḥemmleɣ".
Dagi tɣunza tayri, tugi ula d cwiṭ n tmendit tamendit.
Tedda di nnuqma i yiman-is.
Ur tettzeggil yiwet akken ad d-tessenɛet amxallaf temxallaf d wiyiḍ, amzun akken swayagi kan ara d-tban gar-asen.
Tenna-yas : "Ɣurek ad tettuḍ ansi d-kkiɣ"tessed-as awal i tenna-yas : "di tmurt-iw tiqcicin ur llint ara d tilelliyin, ur sent-id isaḥ ara ad ḥemmlent neɣ ɛad ad fernent argaz"Akka laɛwayed ɣur-neɣ zgant-d d afrag i unegmu n umdan ɣas akken nezuɣur-itent ilmend n nnif".
yaɛreḍ amek ara tt-id yerr ɣer yiman-is.
Yenna-as : "Nekk d anezmar.
Ḥulfaɣ i waya deg-m, tuɣaleḍ d ṭṭṭlam i yiman-im, ur meqqareɣ ara uɣal-d d tafat, nekk ḥemmleɣ-kem akken telliḍ s ṭṭṭlam-im, s timmaɛlalt-im".
Tuɣal-as i s awal tenna-as : "Ma ur tettlummuḍ ara fell-i tamdanit-iw d lexsas xusseɣ deg ufuǧu
?".
Ayen yerḥan d imi ur d-yecliɛ ara deg wayen iɛeddan fell-as nettat.
Daɣen tenna-as : "Bɣiɣ a ad qqimeɣ ddaw tneqwlet ad iyi-d-teɣli tbaxsis s imi, ttagiɣ ad iyi-zwiren ineggura tazzla ɣer din ! D win i d laɛmer-iw".
iḥemmel-itt s tidet uma ur yezmir ad yekkes ifergan i : "Ḥemmleɣ-kem seg wul yeṣfan, deg idemmen-iw i telliḍ, am wakken ḥemmleɣ akal n tmurt-iw qqaren-as .
Ur iyi-d-ssutur ara nnig waya, gar-i d kem tezdeɣ tayri mačči d tadukkli n menwala".
"Nniɣ-am asmi ara tfakeḍ amennuɣ d uɛujju deg yiman-im ass-n ad tuɣaleḍ ar leḥmala".
Yemma, yellan d tazemnit tewwi-d s lexbar i wayen ixussen di ttrebga n tarwa-s.
Ɣef tenna-as i urgaz-is : "amek tebɣiḍ ad tbeddel deg yiwet n teswiɛt ?"Aɛeddi si temẓi ɣer tillemẓi ur yeshil ara".
d amur gar umuren n twacult yeddukklen.
Ulamek texdem ayen s-yehwan kan akka.
Tkemmel Yemma tenna i urgaz-is : "i wakken a tezweǧ ilaq ad teffeɣ ad twali ad tt-id-walin uma Kuka
(akken i as-qqaren) ur tessin ḥedd.
Awi-d kan ma ur tt-nesɣubben ara nekkni".
Yerra-as urgaz-is : "a lemmer ahat nettat d yella kra niɣ ur yezwiǧ ara".
Tayemmat acemma ur as-ittruḥ terra-as : "Tettuḍ belli aṛumi ur yettaɣ ara tabeṛṛanit am nettat".
Ma d iḥemmel-itt s tidet "akken s ṭṭbiɛa-s".
tuɣal armi temmeslay i yimawlan-is ɣef ma d aseɛlem ar ass n d-iteddun.
Tcukk di tmeddit ɣas akken beqqu tebɣa ad tezweǧ
"Amek akken ; lemmer ɛad ad waliɣ Ṛebbi sdat-neɣ ad iyi-d yezg s timmad-is a tameddit waqila d m wudmawen ? Nekk ɣileɣ tameddit deg-s iṭij, aman, ageffur d tament".
tesmermed-iten.
Tayri yekkan gar-asen yessuffeɣ-d ayen yellan deg wul-is
"Ad am-ɛiwdeɣ talalit ad meḥqeɣ taqemmuct-im ad d-tuɣal akken tt-bɣiɣ, ad yeǧǧuǧeg deg-s ujeǧǧig azeggaɣ am yidammen".
D acu i yettḥeṣṣin wawal am wa ? I ma yugi-tt akken tella neɣ ahat yebɣa ad tt-id-yesukkes di lḥebs-nni n yiman-is ? Ad tt-id-yerr d tinna nniḍen ? D tameṭṭut ?
Tameṭṭut-nni yebɣa neɣ ad tili : "d tamenṭrant u times deg-s treqq ?"
Acukku yezga, tuggdi tqerreɛ-as i akken ur tettmagar ara ayen iɣef tettnadi.
Ayen akk i as-yeddan di nneqma tenna fell-as belli "Ulac aɛdaw n umdan nnig yiman-is".
Kkes-d acu ur yexdim ara ur d-yewwi acemma.
Argaz am wa yellan d iḥizi, d aweḥci ɣur-s tameddit lsas-is d tayri.
"Tameddit d ma yili mlalen sin, idel-iten yiwen yiḍ, neɣ ma yecreq-d fell-asen di sin yinziz n tafat".
"Tayri tettak-d di tawla, deg yidammen akk di tmes.
Ass mi ara tḥulfaḍ i waya ass-n ad temagreḍ tameddit".
Uqbel ad yeffeɣ yessegra-as-d awal-agi : "ur sɣubun ara aman-im".
Imawlan n qeblen ufran n yelli-tsen.
Baba-s yugi ad iwali skud ur d-usin ara imawlan-is ad tt-ssutren uma iweṣṣa tameṭṭut-is akken a t-temmager akken ilaq ma yusa-d s axxam.
Ṭawes tessekcem ɣer texxamt-is.
Yuɣ lḥal tberrez-itt ilmend.
"ɣef tfednan i d-yekcem, walaɣ-t taɛreq-as ccada ur yeẓri dacu ara yexdem : ahat yebɣa ad iyi-ḥezzeq ? Sserwaleɣ imi-w akka d wakka, mi yi-ssudun sakin yenna-yi-d :
I tura tettxemmimeḍ fell-i dagi di texxamt-im?
Ur teḥmileḍ ara taxxamt-iw.
Kkufreɣ deg-s ! D acu-tt twerdanit tt-iɛemren akka ? (ḥusseɣ ussan nni uqbel ad kem-issineɣ am wakken zgan gar-i d yid-m ttdegiren-iyi).
Nnaḥcameɣ a.
Sel kan i waḍu deg yiɣunam Wali taqarest ihin m rebɛa tsemhuyin Taqendurt-agi tazeggaɣt tareqmant s tesfifin, yis-s i gganeɣ ? Si taddart-iw i tt-id-wwiɣ, ayendin i tḥemmel Jida ad iyi-twali yis-s.
Ma d leḥyuḍ n texxamt acḥal d abrid ttsennideɣ ar-sen mi ara ttruɣ !"
Ddu-d yid-i taxxamt-im tugi-yi, ur ufiɣ ara iman-iw deg-s imi la treggleḍ fell-i".
Ula d netta inced-itt ɣer taddart-is .
Rrɛud iqdef-iten.
Ddurin deg yiwen n yifri.
iwumi qqaren
Kuka, mazal-itt deg umɛebber d yiman-is : "Ifeṭṭiwej n tafat yessaɣ ifri.
Deg wasmi iruḥ friɣ-tt d yiman-iw.
Tewɛer fell-aɣ tudert nekkni s Iɛekkuren.
d abeṛṛani.
Ahat ma greɣ iman-iw di tudert-is ad ttuɣ ayen iɛeddan, iẓuran-iw d wansi d-kkiɣ ? "A tuɣaleḍ d ifeṭṭiwej ara yesneddhen times deg uxxam".
Akka i yi-yenna.
Am wakken yeqqim-iyi-d kan ad ddariɣ ddaw laɛna-as.
Amek ur nessin ansi d-kkiɣ, ur nessin amezruy-nneɣ, laɛwayed-nneɣ d wamek i nettqissi ad yili d tasarut n tudert-iw ? Gar-i d yekka wayen ur yezmir ad yissin".
Taɛreḍ ad as-tessefhem : "A, settu-yi akud, ad ttuɣ iḍ, ad ttuɣ ass, bɣiɣ ad ttuɣ tuggdi ttagadeɣ baba, taluft
Iɛekkuren, bɣiɣ ad ttuɣ ula d tafekka-w teṭṭfeḍ akka gar yifassen-ik ! Bɣiɣ ad iliɣ am yigenni am yill, am tisselbi n waḍu la yettuḍun, bɣiɣ ad iliɣ bɣiɣ, a !".
"Ttnadiɣ ad uɣaleɣ ɣer wanida ur ssineɣ acemma, ɣer tɛebbuḍt n yemma".
Ur d-yeḍri wara ger-asen deg yifri.
teẓra belli timlilit d ur tettdum ara.
"Kra tekka tegrest nekk d axemmem.
Ufiɣ belli nekk d nemsebɛad akken mbaɛaden d lqaɛa d yigenni.Ɣas nessuget deg wawal, timlilit yid-s tegguma.
Annect yebɣu yenna-t ɣef tayri, ɣas yessuli-tt ɣer tqacuct n ccan, ur ttuqenɛeɣ ara mdekwalaɣ.
D ibeṛṛaniyen i nella wa i wa, wa ɣer wa, wa sdat wa.
(nniya-s tebɛed ɣef wansi d-kkiɣ, tamurt-iw, tameslayt n lejdud ; tiggi akk ur d-yecliɛ ara deg-sent.
Iɣil s ṭaqa n leḥmala ara d-yessiḥnin ul-iw".
Iban kan ulamek mlalen sin-agi : ɣer ɣur-s tayri d lsas n ddunit, tugi ad tserreḥ i yiman-is, i ubeḥri yettaken abeḥri i turet ger urgaz d tmeṭṭut.
Iɣelleb-itt ucukku tcukk di tayri am ta.
Daɣ netta tenna-as-t i di tebrat.
Tessefhem-as belli ur teqqin ɣer ḥedd uma yesɛuzzeg i waya.
"Yugi ad yessemɣer tisri i waya"Ṭawes tḥuss ama i ama i.
Ɣef awa tura : "I sin jebbden-iyi si ṭṭṭlam ɣer tafat n tmizar.
Fkiɣ-tt d tazzla uɣaleɣ armi d-ṭṭfeɣ taqcict-nni deg yijifer n tḥebbict taberkant, deg wakken ɛyiɣ ɣliɣ uma cmumḥeɣ".
Asmi yekker ad iruḥ ur d-yettuɣal Ṭawes tenna-as :
"Ahat fiḥel ma nniɣ-ak belli yis-k i tecaɛcaɛ tudert-iw".
"Yak d keč i d aɛessas ɣef teqcict-nni lliɣ zik ? Aggur merra tabaɛeɣ-tt deg yiḥerqan ideg tettuddum tafat, ass-a aql-ak sdat-s".
Tuɣal armi teqɛed nniya-s.
Tugi tamentit d .
Ayɣer akka ur tezmir ara ad teddukkel d urgaz ?
Teqqar kan.
"Netta mazal-it yettargu taqicit-nni yellan yid-s deg yifri, imir-en nekk ttaḍsaɣ ttwaliɣ-t d aqcic yetturaren di tebḥirt n lbur.
Ẓriɣ belli ɣer syax i nteddu simmal yettimɣur".
Ctember aneggaru.
"yeɣli-d kan akka fell-aɣ mi d-yeɣli ṭṭlam mi ssazedgent tjeǧǧigin Ala netta i-d-igellun s tlufa.
Mi t-mlaleɣ,
ẓriɣ belli mazal yeckunṭeḍ di tmuɣli-nni swayes i yi-ttwali am teqcict tamecṭuḥt.
Di teqcict-nni tamecṭuḥ yekkat amek ara yi-yerr d tameṭṭut.
Yessaɣ deg-i ifeṭṭiwej yexsin imir imir.
Iɣed iɣumm ayen akken ḥemmleɣ ad waliɣ.
Nuɣal d lexyalat yettemyexẓaren wa deg wa.
Netta ul-is yers ɣef teqcict-nni n yifri, nekk ttmektayeɣ-d ageldun-nni ufiɣ di tebḥirt n lbur, ṛwiɣ tamuɣli deg wudem-is ṭṭfeɣ deg yifassen-iw". D tilemẓit tessedha tegnit tugi ad tanef i waman ad ddun, tugi ad twali deg yiman-is belli tura temmed meqqret.
Tezga tettargu nnig wayen tettidir.
Tettdaray iman-is di temẓi-s.
Teqqim kan di tmuɣliwin tt-yessedhuyen.
S acu yeḍran yid-s.
Amek ara d-tesukkes iman-is si tirga.
Amek ara tesdukkel tagnit n win tettargu d tin uweḥci-nni temalal deg yifri yessudum fell-as leḥmala ? Rrwaḥ iruḥ yesḥezen-itt imi dayen ur d-yettuɣal ara ɣer Asefar.
Tura : "Yeḥzen wul-iw : aggur-agi n ctember d aneggeru i lebda".
Tettḥettim ɣef yiman-is amzun akken tameddit ur as-d-tsaḥ ara, amzun akken "dayen temmut".
Gar tirga d wayen yellan, ur tufi ara iman-is.
Mi ara iɣab am wakken tettcedhi ad t-temager.
Uma mi ɛeddan tlata wagguren ad tuɣal ɣer din.
Tura : "deg wussan n di yebrir yettɣimi deg-i lferḥ yerra tiqit fell-as.
Sakin mi ara d-yas yettuɣal-iyi-d ukuffir-nni.
Kra din yenɣel".
Lbaḍna-s temmal-itt i am wakken d gma-s, teḥseb-it am , icuban amenzu deg watmaten-is yesɛeddayen rray di twacult.
Gar cwiṭ d waṭas itekkes-as lxiq tettuɣal-d ɣer ddunit.
"Mi t-walaɣ yettfeǧǧiǧ wudem-iw, amzun akken yettenkar-d leḥcic di tlemmast n yiɣed".
mazal-itt kan tetteddu di nnuqma i yiman-is.
Tessefrag iberdan yettawin ɣer lferḥ.
Laɛqel-is yezdeɣ deg wayen ur nefriz ara d wayen ur nban ara :
"Ttnadiɣ deg yiman-iw iberdan yettawin ɣer tidet.
Mi ara ɣlleɣ dayen wwḍeɣ ttara-ɣ ɣer".
Akka tiɣimit d tuɣal-as d aḥezzeb.
"Ɣer ɣur-i urǧin tella tmeddit, uma mi lliɣ yid-k ttakeɣ lebɣi i yiman-iw, staɛfuyeɣ".
Ayen daɣen tt-yestaɛfuyen d agama iɣef tessurug awal n cccbaḥa.
Tessed fell-as awal tenna-k.
"Ssarmeɣ ad ssifseɣ ɣef lxaṭer-iw, am tneqlin yessaramen aman di tlemmast unebdu.
Ulac imɣi ur nerwi aman, ma d nekk fad yenɣa-yi".
Ṭawes tettwaqdef ama s yiman-is nettat ama s wayen d-yettasen si berra.
Aqdaf ur tt-ihenna ara imi ur yelli wadeg tt-id-isaḥen di tmurt, di twacult ɛadik ger at
Asefar.
Kkes-d dacu ur yexdim akken ad tt-yefru d yiman-is.
Ur yefhim ara ayɣer tebra i yiman-is.
Yenna-as
"Ur kem-tɣaḍ ara tarwiḥt-im ?"Terra-as : "Axi err-d s tamawt i tayri tafessast trebbaḍ fell-i am kečč am wiyiḍ! Lemmer yiwwas ad mlileɣ win ara ɣiḍeɣ ad irebbi fell-i tayri tazurant ?"
Twalam a kra n nneqma d-tewwi d yiman-is ! Amek tebɣam ad yiḥnin walbaɛḍ fell-as nettat yefkan iman-is i tmes ? Times tleḥḥu deg-s am wakken tleḥḥu ddaw walim.
Amek ara yeɣli ufrag tezzi ɣef yiman-is.
Ula d yuɣal armi yefhem belli ur as-yezmir ara.
Tenna-as
"A tenɣel-iyi ɣef tikkelt ur ẓriɣ anda ara rreɣ aqerruy-iw ;
Iḍelli kan qqareɣ-as tineqlin-agi d ssɛaya-w, ass-a amzun ggujleɣ, ur sɛiɣ tamurt anda ara meḍleɣ.
Ur yelli uḥuddu fell-i,
ẓriɣ ad ttwafesxeɣ".
Tettemɛebbar akka d wakka gar tayriwin-is tin n
"uweḥci-nni"akked tin n tazedgant.
Dacu ara xedmeɣ ?
Ad tessebleɛ akken txeddem tlafsa m sebɛa n yiqerra ? Dɣa ad as-yuɣal d ageldun n tebḥirt tassaram acḥal aya.
Ṛṛay n yebḍa ɣef sin n yisenṣaren yal wa ijebbed-itt i wayeḍ yecban akken myejbaden d akken d-yeggra deg umezruy.
Tura : "Ɣliɣ gar sin n yimuren, ṛwiɣ imeṭṭawen di lǧennet tabaḍniwt, tinna akken ur ttmagareɣ ara, ziɣ tudert nniḍen tettraǧu-yi".
"Ggriɣ-d tura d tiḥizit ula iyi-d-xedment wallen ḥninen n Yemma wala dduɛat n baba.
Nekk d taɛekkurt, ad qqimeɣ d taɛekkurt s wayen ara xelseɣ".
Asentel n tmes.
Deg udlis Aɣlad n Ymeddaḥen, tezga tejgugel di temẓi-s imi tufa deg-s taɣellist, tamelsa tezdeg n wul.
Mačči dayen yettaran ɣer tillufant uma tugi ad timɣur imi tuggad amteddu
Tamussni trebba d telha-as imi ad tt-yala akken d acrured ara tecrured si temẓi ɣer tnuba.
Ma d teffeɣ akken nniḍen.
Tayri ur d-teggri ara d tayri n wulawen, tuɣal ɣer temlilit n tfekka di tfekka.
Ɣer taggara n wungal, tettbin-id d tilemẓit yemcubbaken ; ttrebga n baba-s d ddyana fkant-tt d asfel, ulamek d-tessukkes iman-is deg waya.
Aḥric amezwaru n wungal yewwi-d s telqay ɣef twacult.
Cwiṭ cwiṭ taɛreḍ ad tefhem aẓar n taluft-is.
Ɣas akken meẓẓiyet dulaqrar tigzi tezwar-as, treffed tesrusuy ur as-yettruḥu wara.
Ula d ayen icewwlen tawacult tuki yis-s zik.
Aḥric n wungal yettawi-d ɣef wayen tt-ihuccen di tazwara.
Ur tuki ara d yiman-is ɣef wayen tettḥulfu wala ayen yettbeddilen di tfekka-s.
Awalen yeččuren aḥric wis sin ttawin-d ɣef usentel n tmes.
Tugniwin d-yettawi di lbal usentel ssefhament-d ineḍruyen yeḍran d yecban amek ur teǧǧi ara aɣamsu tt-izedɣen ad tt-yessefsi.
Uma ur d-tessefhem ara, ama tugi ama ur tezmir ara, ayen akka tt-izedɣen qrib yegla yis-s.
Ɣef waya yewwi-d fell-as awal mi as-yenna: "Aql-akem-id am yirrij n tmes Tudert-im d tamaččart."Tugniwin d-yettawin ɣef tmes banent-d di kra n wawalen am: ifeṭṭiwjen, timuɣliwin n ṣṣiḥ, aḥeǧǧaǧu, tawla, urɣu ar tigra.
Ṭawes tettwacekkel s ṛṛay n ṛṛay-is armi ur tedda ara d yiman-is.
Ɣef waya tura:"ad as-tiniḍ d tasfift n tmes yezzin fell-i." 
(Dagi tugna tettawi-d ɣef tmes d uzrem) iruḥ, nettat teqqimed ger yiɣeblan tettaf ula di targit, ur tufi lehna.
Tettuceggeb d aceggeb "Ḥusseɣ aḥeǧǧaǧu n tmes yewweḍ-d s aqerruy-iw"
"Ula d aḍu ḥusseɣ-as yerɣa"– "Lemmer ufiɣ ad bbɣeɣ ar lebḥar akken ad yi-tekkes tawla."Uma ulamek ad tebru i yiman-is.
Mi as-yenna : "Efk-iyi-d ul-im"D acu i as terra? "Nnaɣ ay ameddakkel teffɣen-d deg-s yiḥeǧǧuǧa iderɣalen"Yuɣal-as s awal: "Aql-akem-id tettfeǧǧiǧeḍ"i tawla deg
Iwakken ad tt-yesteqneɛ yenna-as bru uḥeǧǧaǧu n tmes am teṭṭixer.
Tikwal tiririt n wawal qessiḥet.
"Ifassen-is d tgecrar-is ssarɣayent-iyi.""uma akken ad ttuɣ tiḥizit-iw lemmer ufiɣ urɣu yugeren wa."
Tignatin-agi mmalent-d belli Ṭawes tuggad, temkubbal.
Tamettant tegguni-tt am wakken tt-tegguni tmurt n lejdud.
"Deg targit-iw amzun walaɣ lmalaykat zzerɛent temmuɣben, tt-yulwan: tettiki deg wayen iɣiɣden d yiɣsan."Terna tura: "A wi yufan ad ɣliɣ ar wakal n yiɣed d yiɣsan."
Yettaɣ lḥal tignatin-agi akken ma llant nettaf-itent deg yisefra n gma-s Lmuhub At Amruc.
Ṭawes d tilemẓit yeqqimen di tlemẓit-is am wakken ur tesɛi ara berra.
Tura: "Ṛeqqeɣ am imcellaɛ".
Ula d ttrebga n ddyana-s tuggdi n lǧihennama ma da yella ad yeḍru yid-s kra neɣ kra.
terra akk lbal-is ar ugama s lerwayeḥ-is, cccbaḥa-s akken ad tettu lehmum ur tt-nhenna ara: Tenna-k "Ḥala deg ugama i ttafeɣ iman-iw, i ttafeɣ lebɣi-w".
Akka d agama kan i tt-id-yettaran ar tudert-is.
Iṭij, aman, aḍu, akal, azbu d wigi kan i as-yesbuḥruyen ul-is.
Agama yuɣal-as d ifri deg wanda tesssedhuy lxaṭer-is, itekkes-as lxiq.
D tignatin-agi merra i d-yemmalen belli
Ṭawes tezga di nnuqma n ddunit, kra ur as-yefriẓ, ur as-iban armi ur tezmir ad taf iman-is deg yiman-is.
Aɣlad n yimeddaḥen :
Gar tirga d tilawt.
Di tezrawt-agi ḍeggreɣ tamuɣli-w tamezwarut ɣer wungal Aɣlad n Yimeddaḥen ɣas ulamma ungal amezwaru tura Ṭawes isem-is Ajeǧǧig aberkan Ayɣer ? I wakken ad d-nwalit amek d-tewwi tamacahut n tudert-is simmal tettimɣur.
Ass n 5 di ɣuct 1935, Yura J. Lmuhub Amruc deg udlis-is ɣef weltma-s Ṭawes ayagi: "d tameɛlalt s tmuɣli-s d-yettawin di lbal iwerdaniten wid-nni nettaf deg yisefra mi tt-walaɣ ihebbu-yi-d ad aruɣ u ad xememmeɣ Tezga teẓẓuɣur yid-s ddunit-nni ideg tedder deg wasmi meẓẓiyet.
Daɣ netta tella-yi-d d ssebba swayes ttuɣaleɣ ɣer tyita deg wannar aggaɣ i ssneɣ yakan, ma d tura rezzuɣ ɣer-s ruḥ truḥeḍ."Akka ihi Ṭawes tella-as d lmendad i gma-s akken ad yettuɣal ɣer tira.
As mi d-yeffeɣ wungal "Aɣlad n Yimeddaḥen"hatan wayen yura gma-s as n 19 di ctember 1960:
"Adlis-agi yettawi-d ɣef yiwen uḥric teddert twacult nneɣ, yettureqqeɛ s ccfawat d yiḥulfan n tmeṭṭut d-yemmektan temẓi-s akken ad d-teffeɣ deg-s.
Ungal yella-as-d d tiseɣlit yessafsen ɣef wul-is.
Yekka nnig ungalen n tsekla timserreḥt.
Dagi tasekla refden-tt awalen lqayen, ɛeddan akkin i waḥwiǧi n tira kan.
Mačči ḥala di tegnit-agi kan i d-ddiɣ deg ungal.
Ger wayen yellan d wayen yeflen i tilawt ɛeqqleɣ ur ɛqileɣ iman-iw 
Ma d wiyiḍ d-yeddan deg udlis-agi, segmi truḥ-asen tjaddit, ttwagezmen iẓuran n wansi d-kkan, qqimen urǧin msawan d ddunit n gemmaḍin gemmaḍa."
Amek d-yettuɣal yisem ɣer bab-is.
Ṭawes d takrityanit s tmara.
Sin yismawen tesɛa,
Marguerite d Ṭawes, sbanayen-d belli ɣef sin n yidelsan i tsenned.
Yelha ma nudder-d ismawen tettara i yiman-is Mi ara taru ungalen.
Dacu-tt ssebba swayes texdem akken? Dacu i tettḥeṣṣin yis-sen?
Deg yiwen uḍris tura di tesɣunt l’Arche di tuber 1946, uṭṭun wis 20, tesdukkel isem-is d win n urgaz-is yellan d amekla
Ungal Ajeǧǧig aberkan yeffeɣ-d s yisem-is nettat: Amruc.
Aɣlad n Yimeddaḥen yeffeɣ-d s yisem
Marguerite Ṭawes.
Unagal Ajeǧǧig aberkan di tuffɣa tis snat deg useggas
1972 yers Ṭawes Amruc ur d-tesedda ara isem tesɛa di tekrityanit.
Amesri amsugen deg useggas 1975 daɣen s yisem Ṭawes Amruc.
Tiḥizit d yemma yeffeɣ-d deffir-s di 1976 ula d netta s yisem Ṭawes Amruc.
Ma nga tamawt ad naf belli ismawen n Ṭawes msetbaɛen akken msetbaɛen wussan, wagguren d yiseggasen n tudert-is.
Sin wungalen ineggura ffɣen-d seg tewwi Lezzayer azarug-is.
tnuda amek ara d-tesbin iman-is akken tella s tidet.
S wakka ad naf belli Ṭawes teṭṭef deg yisem-is agejday,
Ayen yeṭṭfen lbal deg udlis.
Ṭawes tewwi-d s telqay ɣef twacult-is yeddukklen ddaw laɛnaya n Jida-s.
Nwala daɣen amek tembezzaɛ twacult s ssebba n sin n yidelsan.
Deg yiwet n tama tella Jida-s yebɣan tawacult ad tuɣal ansi d-tekka ɣer yiẓuran n lejdud acu kan ayagi ur d-yeḍri ara akked Yemma iɣef llint tewwura ɣer wayen d-iteddun akk d tatrarit.
Ur teẓri ara amek ara ffan wussan n yelli-s.
Ṭawes tewwi-d ad teddu deg ubrid i as-yenjer wakud ɣas d abrid ur tefrin ara s yiman-is-uma tuɣalin ɣer deffir tewɛer u tgellu-d s wuguren d iɣeblan.
Tawaɣit d imi ur tt-tegzim anta tama iɣer ara terr: Di tmurt tawacult-nsen ḥazen-tt almend n ddyana tetbeɛ, di
Tunes ttwalin-tt d tabeṛṛannit imi ten-txulef.
Aɛewwiq tt-iɛewqen yekka-d di tezmert ur tezmir ara ad temmager taluft n beṭṭu.
Amek ara teqqim d nettat di tlemmast n tlufa, amek ara tessemsawi d wiyaḍ?
Ɣef waya i d-yewwi wungal Aɣlad n Yimeddaḥen.
Ṭawes teffeɣ si twacult truḥ ɣer tsuddut n ddyana takrityanit.
Ula din yella umxalaf di tmuɣli n ddunit d yiberdan ur as-nefriz ara s telqay.
Amek ara texdem?
Dacu-tt tmuɣli swayes tettwali adeg-agi?
Ayagi ad aɣ-t-id-tawi Ṭawes deg ungal wis sin Ajeǧǧig aberkan.
Ṭawes tbeddel fell-as ddunit.
Tbeddel adeg akked tmussniwin.
Amek ara asen-teddu? Tura d tlimeẓit tebɛed ɣef twacult tḥemmel aṭas, tebɛed ɣef Tenzis d-tettmektay sya ɣer da.
Hattan tura deg uxxam n tmassurin.
I tikkelt tamezwarut ara tidir gar tbeṛṛaniyin.
Drus ara tesɛeddi deg uxxam-agi, sin neɣ tlata wagguren kan.
Ssebbat n uṭṭixer syen ad ten-naf simmal nettaẓ di tɣuri n udlis.
Dacu-tt tlemẓit am nettat yemmden, ibedden ɣef yiman-is? Wissen ma teqqim d nettat kan? Wissen ma da yella tbeddel tamuɣli-s ɣef tudert?
Deg ungal-agi wis sin, di tamuɣli n ara d-tban Ṭawes dacu-tt.
Ma nudder-d awal abrir yewwi-d ad t-id-nessefreẓ d acu-t.
Yella dɣa? Ma yella d acu-t? Anti i d ssebbat-is? Awal d akken ilaq a nefhem belli , tin d-yufraren deg ungal n Ujeǧǧig aberkan ur tnuda ara ad tuɣal am tiyaḍnin, ad tekcem di tlemmast n tmeddukkal-is.
Ala! tettnadi kan ad telḥu ar sdat war ma yeɣli wazal n yidles i deg d-tekker.
Tugi ad tuɣal t-tayeḍnin.
Tebɣa ad tettwaɛqal d nettat ger yiman-is, "s twerdanit-is"ladɣa imi tamuɣli iyes-s tt-ttwalint tiyiḍ ur teffiɣ ara fell-as.
Daɣ netta ḥazent-tt.
Ur tetteddu s yiberdan-is, yeshil ara waya imi tebna fell-as.
Ɣas akken tebdded ɣef yiman-is.
ur asent-ssuter acemma awi-d kan ad tettqadarent akken tella.
Ur tt-yeɛǧib ara wadeg-agi.
Tufa belli ger wayen d-yeqqar ddin akrityani d wamek xeddment tid ukkud teggan yemxallaf nezzeh armi d-nnulfant trebbuyaɛ yettemwalin am tnuḍin.
Di twacult, d ababat i d bu ṛṛay; wanag deg uxxam n tmassurin tirebbuyaɛ tudert skuffurent amdan.
ur tessemaer ara iman-is.
Tedda d yimen-is
"teccaɛcaɛ"ur teḥqir yiwet.
Tugi tamuɣli tt-yettaran d tawerdalnt ger tiyaḍ imi temxallaf yid-sent.
Tamuɣli deg Ajeǧǧig aberkan.
Anwi i d-iḥekkun? Ayɣer? d isem n tin d-yufraren deg-s.
Iban belli Ṭawes tura ɣef yiman-is.
D nettat i d ɣas ulamma ulac awal
"nekk".
Wamma tin ara d-yeḥkun ayen ara yeḍrun deg udlis d ara irebbin cwiṭ n tasa ɣef Ṭawes.
Ttawil-agi n yisem "uffir", ma nenna-d akka, ger cwiṭ d waṭas yella deg-s nnfaɛ :
Tamezwarut yessishil awal ara d-yilin fell-as.
Yettili-d usdukkel ger wayen yeḍran s tidet d wayen ara d-yernun s-ufella.
tesseqnaɛ.
Daɣ netta awal ara d-tawi fell-as yesfazay-itt.
Awal ara-d-yawi ubeṛṛani yezmer ad yili deg-s ucqirrew d umgarad n wawal.
tga tamawt belli Ṭawes ur tebri ara i ṭṭbel deg waman ɣef wayen akk tt-yaɛnan ama di laɛwaed, deg yiẓuran-is, d umezruy-is.
Tuḍen-as aɣbel imi tesbedd lqedd-is ger tiyaḍ wukud temxallaf.
Awwaḍ d-tewweḍ ɣer uxxam n tmassurin yegla-d s kra ubeddel.
Am wakken xedmen d ɛawden-as tamuɣli d wamek iteddu uɣerbaz berra n yiberdan n zik.
Ayɣer tira ?
Deg udlis Aɣlad n Yimeddaḥen yezga wawal "nekk".
Ɣef waya gma-s Lmuhub Amruc yura: "Tḍal ɣef temẓi-s, tɛawed tedder-itt s usemekti akken ad d-teffeɣ seg-s."deg ungal: "Ajeǧǧig aberkan"tura Ṭawes belli:"Anef i wid yettarun tira deg waydeg ur d-senṭaqen ara awalen izuranen, ttaran-ten d imenwala-ten.
Nekk bɣiɣ ad aruɣ ad aruɣ tira ara awen-yemmlen ansi d-kkiɣ".
Tettnadi ad tefhem yerna ad tessefhem.
Terna tura: "Bɣiɣ ad awen-d-sfarẓeɣ dacu-yi."
S wakka Ṭawes tebɣa ad d-tesbin tidet n tudert-is ama i nettat ama i wiyaḍ.
tenna-as i belli:
"Lbaḍna-w weḥd-s, ɣas mmliɣ-tt i walbaɛḍ, tettɣimi-d kan inu ur yezmir ḥedd ad tt-yebḍu yid-i inu kan weḥd-i daya."
Azwel n wungal : Ajeǧǧig aberkan.
tibḥirin-nni n wasmi
Nwala-d yakan deg ungal Aɣlad n Yimeddaḥen belli agama d ṛṛuḥ n Ṭawes ladɣa ijeǧǧigen.
Yis-sen i tettcebbiḥ i texxamt-is.
Deg uxxam n tmassurin ulamek twalaḍ ifassen d ilmawen.
Tezga s tmeqqunt n yijeǧǧigen.
Ijeǧǧigen-agi d wid srusuyen ɣef yiẓekwan ussan n
ẓẓyarat.
Ayagi yesmektay-d tamettant.
d-yufraren deg ungal Ajeǧǧig aberkan tetsmektay-tella di Tunes anda d-imeqqi: "Ujeǧǧig bu lerqum ijebbden ɣer tebrek".
tferren tid icebḥen deg-sent, sakkin gma-s yeqqar-as "ttemcabint-am".
S wakka ijeǧǧigen-agi uɣalen mechurit ɣur Ṭawes.
Ɣas akken sɛan iẓuran uma d imaɛlalen, ur sɛin ara n ṛṛuḥ, yecban dɣa Ṭawes yesɛan iẓuran uma temmermed gar lqerḥ d wayen ur tt-neǧǧi ara ad tidir s wayen tt-id-yemmalen d nettat.
I tikkelt tamezwarut i tekcem deg uxxam n tmassurin (neqqar-as daɣen axxam n tgensa di akken a tesnerni deg uselmed-is.
Ɣef zik lḥal i tuki belli adeg-agi iɣumm-it lɣim ur as-yeččur ara tiṭ.
Tilmeẓyin tufa din tcewwel-itent ddyana.
Tga tamawt belli awalen ɣas yiwen-nsen uma ur ttemcabin ara deg wayen d-mmalen s lebɣi n tin yettmeslayen.
Yal ta sani ten-tettara.
Tewhem dacu-t waya.
Deg uxxam-agi yezga yettuɣal-d wawal-nni qqarent
"Tlaq lemḥadra ɣef yiman "Uma d tuḥzibt.
Tugi awal n ddyana ad as-yuɣal d lḥebs n ṛṛay, tugi ddyana uḥettem, ddyana yessemxallafen imdanen, tugi tikerkas s ddyana, akellex s ddyana.
Daɣ netta tiyaḍ ḥazen-tt ɣef waya.
Akken kan tekcem axxam n tmassurin allen ɣlint-d fell-as.
Ugadent lemmer ad asent-ssexreb talemmast n wannar.
Tin akk iwaɛren deg-sent isem-is .
Tettwali d
"Tessaggad-iyi tagi", "Ad aɣ-tuɣal d ssebba n ccwalat".
d tugdin i tuggad ɣef ddin-is.
Sbaḥ-meddi d awal ɣef .
Teqqar kan "Tella yiwet gar-anteɣ tceggeb-iyi, d ihin tamcumt d-yusan si timcewwelt n uxxam.
Tugad.
Tenna-k
Tefriqt Tcewwel axxam-agi.
Dacu i d-truḥ ad texdem dagi ɣur-neɣ?"Temcawar nettat d tmeddukkal-is akken ad as-mjadint tenna-asent: "Tihin akka tettwalimt teɣleb cciṭan, yettawin ɣer yir abrid."
Ula d tanemhalt akka i tenna: "D timital ihin i izeddeɣ cciṭan bu tlufa."Ttwalint "Am lmal yuḍnen ajeǧǧiḍ ilaq-as ddwa ḥellu, yewwi-d ad tettuleqqem am useklu ad as-tbeddel ccetla-s."yezi-as wawal aqesḥan: "d yir nettat, d mm ccwal, d tawaḥcit ur thedder ara yid-nteɣ".
Asmi as-nnan a teffɣeḍ seg uxxam n tgensa, ass-n i tḥuss iman-is d tuɛzilt s tidet.
Tenna i "Ggri-ɣ-d weḥd-i.
Sersent-d fell-i lbaṭel aberkan qqarent-as belli ssuffuɣeɣ-tent i ubrid n ddyana.
Qqarent-as d tteryel ma d nekk anef kan"
Ula d bu tlaba tamellalt ikeccef-iyi deg wayen i as-nniɣ ɣef : "Ṛebbi nnig i yella.
Mačči d afrag fell-i, yal tikkelt Mi ara yi-ssefreḥ ttḥemmideɣ Ṛebbi".
Nnant-iyi ma kemmleɣ akka ad uɣaleɣ d mm yiberdan.
Ɣer ɣur-sent ur ilaq ara ad ḥemmleɣ Ṛebbi srid, ala ilaq ad ḥemmleɣ Ṛebbi s yimdanen, amzun akken imdanen ḥemmleɣ-ten s tekrityanit, uma nekk mi ara ḥemmleɣ ḥemmleɣ nezzeh seg wul mačči alamma s tekrityanit, amek ara am-iniɣ Ur ḥusseɣ ara iman-iw ger-asent.
ẓriɣ akka d tuɛzilt ara d-ggirɣ.
Ulamek ara iyi-d-isaḥ lferḥ deg terbaɛt.
Ula d awal-agi "tarbaɛt"tcirriweɣ-as 
Qqarent-iyi ayɣer i tebteɣ iman-iw, mi d-nniɣ kra neɣ ḥulfaɣ i kra ssaɣlayent-d fell-i ccek d turda.
Ttqaraɛent-iyi ma sweqmeɣ neɣ ma zeggleɣ-tt."
Ayen akka d-tenna ad as-d-yawi madakci.
Tuki belli s acu n txazabit i as-ttheggayent.
Kra di tnelmadin ur qbilent ara ayen akka s ttheggayent taɛdawin-is yal yiwet tettak-d ṛṛay-is: "d timsibrekt yettgallan ger tlawin mellulen".
Imi tebdd-d ɣef yiman-is, d tubɣist teṭṭef di laɛwayed-is daɣ netta ger cwiṭ d waṭas lant tid tt-yettqadaren i waya.
yunag-d fell-as belli d taweltmat ɣas akken
"berra n ugraw i tella." yiwet n tbulgarit, tḥemmel.
D tabeṛṛanit am nettat "teɣli-d lemwansa gar-asent."ttemyilint di lmenddad ta i ta.
iɣaḍ-itt lḥal imi ad teffeɣ.
Ad as-truḥ tmeddakkelt ukkud tettemsefham.
Ɣer tama n i teḥfeḍ belli "ad tettkal kan ɣef yiman-is, ur tettayes di ḥedd ama deg yiman-is ama deg wiyiḍ.""d nettat i yi-mmlan nnfaɛ yeffren deg-yiman-iw.
Teqqim-d deg wul-iw." Ad msenfaɛent ta di ta.
Ḥala nettat i ifehmen dacu-tt.
Tebɣa ad tsemmed tamussni ɣer tama-s, ad tessifes fell-as :
Kra tekka di tgensa yesban-d belli teṭṭef deg yidles-is tawaṭṭfa meqqren.
ur tessaḥsab acemma, uma nniya-s tazurant tikwal nettkellix-itt.
Treffu Mi ara tsel i wawal n ddyana yemxallaf d wayen iḍerrun sdat-s.
Nugi ad tili d mm sin wudmawen: sya ayen d-yeqqar ddin sya ayen iḍerrun tettwali-t.
Tquder ddyana.
Ddyana ɣur d ayen yellan ger-ak d bab-ik, d ayen yesnernayen tamussni akken imdanen ad fuǧǧen, ad mɛwanen wa i wa, leḥmala d leqder d wayen icerken tallsa.
Amek tella.
D taɣewaɣt deg yiẓuran-is.
Ayen akk yettwannan ɣef d tmuɣliwin akk yersen fell-as sbanen-tt-id akken tella deg yiman-is ur yeffir wara.
d-iḥekkun deg wungal-agi trebba tamussni d
Timeddukkal ukkud tella deg uxxam n tmassurin tikwal kkatent-deg-s, tikwal ttḥamint-tt.
Ṭawes tesneṭeq-d di lbidal-is akken ad titi di littaɛ n wawal fell-as u daɣen akken ad d-tban akken tella s tidet.
Deg wawal-is tcarew-d tadyant.
Tenna-k: "Ḥala ɣer i tettemcabi ".
Dagi d awal ɣef Ṭawes Amruc s timmad-is ur nbeddel ara teqqim kan d nettat.
Tikwal ttcabin-tt ɣer Tesbenyulit akk d yiwet n tgellidt n Kukas neɣ ɛad diɣen at tsurit.
Nettat tettagi ccbihat ɣer ta neɣ ta, tebɣa kan ad teqqim d nettat akken tt-id-tesɛa yemma-s, s umxallaf temxallaf d tiyaḍ.
Ayen tt-iceɣben d akken ur tt-yettbeddil ḥedd deg-wayen tella.
Deg-s kan ara teqqim.
Tebɣa ad tt-walin am nettat am tid yellan deg uxxam agensan.
Ta ur tif tayeḍ.
Tamuɣli n tiyaḍ ur tt-thenna ara.
Yacqa-tt kan uḥader ɣef wansi i d-tekka d wazal-is.
Llan wid i as-yeqqaren belli tecceḍ-as tudert.
Mačči d tawaccḍa i tecceḍ d aḥqar i ttnadin ad tt-ḥeqqren, nettat tqerreɛ-asen.
Mačči d lebɣi-s ur yuksan ḥedd i t-yuɣen.
Tuffɣa ara teffeɣ seg uxxam agensan yekka-d deg ujibi s-tjibint tmeddukkal-is.
Wicqa am Ṭawes ur tqebbel ḥedd ad tt-ibeddel neɣ ad tt-isettu ḥedd ɣef yiẓuran-is.
Tesɛuẓẓeg i tissmin d lqub.
Hatan swayes tcewwel tizyiwin deg uxxam n tmassurin.
Simmal tebɣa ad teqqim d taqbaylit, d tazzayrit simmal ttrebbint fell-as tissmin d lkerh.
Yir tamuɣli am lḥebs yessidiren allen u ayagi tugi asider n wallen.
Ɛewqen-tt tewwura imedlen fell-as akken dɣa i t-yenna gma-s Lmuhub deg yisefra-s.
Tebɣa ad tt-ttwalin ɣer wul-is yersan di tjaddit d laɛwayed-is mačči s ufella kan ɣer wudem-is.
Tugi kennu.
Tugi "asider n tqelmunt-nni yeqqar Si
Muḥend U Mḥend."Ayen akk i tekra d aḥettem.
Ur tufi ara iman-is deg uxxam agensan.
Tura: "Dayen ur zmireɣ ad qqimeɣ anda ttawin tiqerraḍin."Dayen i as-yeddan di nneqma.
Anda tedda ur tufi iman-is.
Llan wiyaḍ tella nettat.
tura belli: "Ḥusseɣ sḥaḥayen-iyi.
Rran-iyi di ṭṭerh amek akken ! "Ɣer ɣur-s : "Ur yeshil ara Mi ara tuɣaleḍ d asennan yeṭṭurfen! d tageṭṭumt n leḥbeq mm lqedd!"
Ur tezmir ara "ad tenneqlab "Tenna-t-id deg yinnan-agi :
"Nekk d nekk berra n ugraw"
Ludmila, yiwet seg sut uxxam agensaw terfed fell-as awal tenna-k: "Tilemẓit-agi terwa-tent imi laṣel-is mačči am win-nwwent, ula d timura-nwwent mxallafent.
Tetturebba, d tilemẓit n lɛali tesɛa nniya.
Lemmer tettaf ad kwent-tḥemmel ad kwent-tefhem uma mačči s truẓi neɣ s kennu.
Mačči d astaɛmel i testaɛmil akka ay d nettat tettabaɛ abrid-is Lemmer d lebɣi ad tiḥninemt fell-as "
Yewɛer akken ad tfehmeḍ.
Lemmer tufi ad tennejli deg uxxam-agi, "Bɣiɣ ad rewleɣ ula i yiman-iw uma anda ddiɣ tedduɣ yid-i, ttemɛebbareɣ d yiman-iw."
Amek ara texdem tura ger-as d yiman-is akken ad tfak ccedda? Ansi i as-d-tekka cedda-agi i as-iruḥen amzun d lewrata armi tt-tesmermed annect-a? Wissen ma da yella si ttrebga-s, neɣ si leḥya d yiberdan n at zik neɣ ahat ccedda tekka-as-d seg yidammen?
D lxerttum ur tufi ara amek ara tekkes fell-as taffa n cceddat yis-s icudden ifassen.
Tesbeṛ, teqber ɣer daxel.
Tignatin-agi nettaf-itent di yal ungal tura.
Uma yis-sent i teṭṭef iman-is.
Tura belli:
"ur d-cliɛeɣ ara amek ara d-iban wudem-iw ɣer berra, ddreɣ kan d-yiman-iw daya."tnuda ad tefhem tikli d-tewwi.
Tenna-k : "Ufiɣ belli tettara kan ɣer daxel.
"ur teqbil ara asekkud-agi n .
Tura : "Ɣas akken qqimeɣ d nekk uma ur zziɣ ara s waɛrur i wid iyi-d-yezzin."
Abbuh a kra n nneqma yessiwɛiren amek ara tfehmeḍ tudert n s telqay. yiwet seg tid yellan yid-s deg uxxam-nni ɣas tekra tuɣal tezzem iman-is tenna-k : "Mačči d tin ara k-yinin ttu ṛṛay-im ṭṭef di ṛṛay-iw, nettat d nettat, tawerdanit-is tettɛuzzu-tt am twemmust."
Awal-agi yessewhem akk tiyaḍ.
Yella waya imi "Ur tettaweḍ yiwet seg-ntaɣ yerna mačči s lebɣi-s i aɣ-tcewwel.
Awal-agi d awal qessiḥen.
Ɣur-sent kra yellan d abeṛṛani deg-s ccek.
Am wakken d-tban di "Aɣlad n Yimeddaḥen", ur tbeddel ara.
Kra qqaren-as belli ṛṛay-is ihan netta akken i llan Imaziɣen si zik-nsen: d ilelliyen, ur ttnuzun ur ten-irehen ḥedd.
Ula mi tewweḍ ɣer teqqim kan akken tella.
"Tettɛebbiḍ ɣef waɛrur-im ayen akken d-tewwiḍ si tmurt n
Tunes.
Teskerkireḍ yid-m ifergan kem-iḥazen ɣef ddunit am taddart ideg d-tluleḍ, ula d ixxamen-is amzun akken d iẓekwan."Tezga tettcedhi taddart-is tettmeslay fell-as.
lluẓen
Teqqar: "Di ttmettaten d ifeḥliyen."Asmi i as-tenna ayɣer i d-teffɣeḍ taddart-im terra-as ayagi: "Akken ad nidir nɣil ad tt-nettu netta teffeɣ akken nniḍen, ulamek tettuḍ akal ideg d-tluleḍ akken tebɣu tella tegnit.
Taddart tezdeɣ ulawen-nneɣ ɣas akken tikwal yettawɛer wawal fell-as."
Ḥala i d-yelhan d , daɣ netta dayen tessarem : "bɣiɣ ad aẓeɣ mliḥ ɣer-s akken ad issineɣ amezruy-imezdaɣ ɣas akken taddart-iw is."Ayen icewwlen d imi niqal ḥedd ur yebɣi ad yissin u ad yefhem dɣa amezruy-is.
Deg ungal Aɣlad n Yimeddaḥen Ṭawes tekukra timlilit d yirgazen am gma-s Lmuhub yuggaden ad yecceḍ.
Daɣ netta ur yeddir ara akken yebɣa.
Ayen tettnadi Ṭawes deg urgaz d tadukkli d uḥuddu.
Tugi imi tt-yebɣa ddaw laɛnaya-s kan.
Wamma timlilit d zeddiget.
Teḥseb-it d tamussni lqayen iwumi temmal ul-is 
Deg ungal Ajeǧǧig aberkan, teḥmmel Jacques.
Tenna-k : "Iḥemmel-iyi akken lliɣ."Daɣ netta yesasafes fell-as:
"yekkes fell-i lxiq yeskuffren ul-iw."tuki-as i tayri.
Yenna-as : "ḥala kem, ul-im d yiman-im i yi-d-yecqan ad ten-sɛuɣ.
Texxulfeḍ tiyaḍ, tidak-nni ikessen kan deg ugrur."Tenna-k : "Yezdeɣ ul-iw am wakken yekkes-iyi tilelli-w."nettat ur teḥmil ara, dacu kan taɛǧeb-itt tikli-s, ayen teqqar "d ahway i as-hwiɣ."Tebɣa-t kan am iɣef tura deg ungal Aɣlad Yimeddaḥen ad as-itekkes lxiq daya.
Yerna truḥ am wakken ur teẓri ara ayɣer akka.
Tenna-k: "Tayri-nni teffer deg wul-is ɣef ur tt-tessureg ara i .
"Yiwwas temmel-as lbaḍna i tenna-as : "Ɣileɣ ad qqimeɣ kan d tadiyanit.
Uma yiwwas deg ussan n maggu s amek akken ṭṭfeɣ abrid niḍen.
Wwḍeɣ d tilemẓit n 17 n yiseggasen war ma tella ssebba uɣaleɣ kerheɣ irgazen.
Ẓẓayit wallen-iw fell-asen.
Friɣ-tt d yiman-iw: Ul-iw yuɣal mgal argaz, yugi-t di lqaɛ n Ṛebbi."
Ṭawes d gma-s Lmuhub am nitni ulac sin, anda ddan saɣayen tafat, anda ddan snernayen tamussni di medden.
Ṭawes tezwar-as:
Tilelli-s, ɣas ulamma qqaren bezzaf-as
Tuṭṭfa di laṣel-is d wakken tella.
Laḥmala n tmurt-is.
Anadi di tmussni n wiyaḍ uma di leqder n sya d sya ɣas akken ttḥizin-tt.
Ma d lebɣi-s ad tili "deg yiman-is u ger wiyaḍ".
Tamawt :
Deg udlis "Ajeǧǧig aberkan"tewwi-d ɣef yiman-is s usennulfu.
Ayen tura yekka nnig wayen yellan.
tettawi-d ɣef Ṭawes, uma da izad da yenɣes fell-as.
teqqim tewhem di .
Tkucef akka belli ulac am nettat ama deg uxemmem ama.
Akken ulamek d-tesbin lbaḍna-s terra-tt i ccna s wayes d tettawi ɣef tmurt n lejdud.
Ccna yuɣal-as dtuqqna-tuffra ɣef wiyaḍ.
Deg usebtar 16 tura:
"Mi ara tcax di ccna amzun akken ur tettwali yiwen.
Ḥala nettat i walaɣ txeddem akken : Tesfaḍay akk ayen yellan sdat-s.
Ad as-tiniḍ i nettat iwumi tettmeslay neɣ ɛad i ḥedd : ɣas akken sdat-k i tella uma ad as-tiniḍ tekcem di targit truḥ ɣer wanda ur yelli ḥedd.
Ur tḥesseb yiwen amzun akken aql-ak d taɣawsa sdat-s ; sakin ad ak-yekcem uɣilif.
Ay akken txedmeḍ ur tettafeḍ deg-s ayen yeffren deg-s n tudert tamesrant.
Lḥasun taɣect-is tewwi laɛmer-iw.
Niqal bɣiɣ ad rewleɣ uqbel ad d-taki yetthuzzun ccna di ccna-s.
Amzun akken kecmeɣ lbaḍna-s.
Ḥusseɣ belli mačči i nekk iwumi tettɣenni.
Ttenhewwaleɣ mi ara sleɣ i tcennu.
Taɣect-is deg ufwad-is i d-tettali armi d imi-s i as-irennun di ccbaḥa.
Selleɣ-as akken ur ttembbiwileɣ ara, daɣ netta akken ay tebɣa.
Ameslay-is ha ḥercaw ha leggaɣ.
Mi ara tcennu ɣef tmurt n lejdud taɣect-is t-ttarqaqant, t-taḥnint.
Mi d-bbwi ɣef ccbaḥa yennejraḥen taɣect-is tettuzur, tettara akras d tregwa ɣef wudem-is am tin yuḍnen, ifassen-is ɣef tgucrar.
Mi ara tettlaqab-iman-is neɣ albaɛḍ taɣect-is tettijjiq.
Ayen akk i ḥemmleɣ mi ara tettɣenni ɣef wid ɛzizen fell-as.
Mi ara d-tawi am lexwan fettiɣ.
Udem-is akken i yettnecraḥ, akken yettiḥnin i yettiḥzin ɣef wayen d-tettmekti.
Ruḥ truḥeḍ d wamek ad d-iban wudem-is s ucmumeḥ.
Acḥal d abrid ttḥiriɣ ad sleɣ i tettmeslay neɣ teqqar!
Timeddiyin mi ara iyi-d-tḥekku ɣef tebḥirt n ččina, ijeǧǧigen akked tala-s taɣect-is ad as-tiniḍ d aɣenni i tettɣenni "
Ansi tebɣu tekka-as i , tufa-tt tewɛer i ufham.
Wissen dacu-tt tezmert-agi tt-issebɛaden ɣef wiyaḍ.
Tessenhewwal, tessaɛraq ccada, d taɣewwaɣt lḥasun s amek akken!
Deg usebtar 57 tura i tenna-as:
"A , tcewweleḍ-tt 
Ay kerheɣ di tegnit ideg tettcewwil
Ɣileɣ dayen yelhan i xedmeɣ.
Yif-it mi as-nniɣ tidet.
Ala a mačči d tidet-is i as-temliḍ d acewwel i tt-tcewwleḍ.
D aseLemmermed kan ara yennernin di tura.
Ma da yella tethenna s didet deg yiman-is ulac dacu ara tt-yesmermden s waṭas.
Tuɣal ɣer tira tenna-k qrib i yi-ffeɣ laɛqel.
Ssusmeɣ.
Amek tamcumt ihin n tessres-as annect ihin i
?Ur fhimeɣ ara amek ur tennaḥcam ara.
Lemmer ahat ur ilaq ara ad tt-zzmeɣ imi tkemmel deg wawal-is tenna-k:
Ur twalaḍ ara belli tḥaz iman-is fell-anteɣ d nettat i izemren ad aɣ-tcewwel s liḥala ideg tella.
Yerna bezzaf akka fell-as.
Mazal ur yettfaka deg-s lferḥ ad teɣli di leḥzen.
Win tt-iwalan akken ad t-yali lxiq yerna ur yezmir ad tt-iḥudd deg yiman-is.
Yehwa-am kan a tinnat ulamek nekcem ger yiccer d uksum-is.
Uli as-nexdim ara.
Taswiɛt ad tettru tayeḍ a tettaḍsa sya ad tettara ɣer
Ṛebbi sya ɣer yiman-is ur fhimeɣ tigert.
Nnmara-s tessewham, uma mi d-teɣli ɣer ṣṣwab dayen nniḍen.
Tessutur deg-ntaɣ ad tt-nḥemmel, ad tt-nɛuz, ad tt-nefhem, tessudun ula d ifassen-nteɣ akken ad as-neddu di lebɣi, ruḥ tura kem fhem-itt.
Ayagi la m-d-qqareɣ yeḍra yid-i tasebḥit-agi kan.
Tenna-yi belli asuden-agi kem-ssudneɣ d azamul ulac i yugaren aya sɣur-i.
Urǧin ad fehmeɣ tamsalt am ta, akken teshel tuzzma tettezzem iman-is i yeshel fell-as ad tesbuccaɛ iman-is.
Lḥasun nekk ɛerqent-iyi akk.
Ur telli ara deg ubrid n lɛali ḥedd ur yeẓmir ad tt-id-yerr ulamma d Elisabeth.
Akken kan ad tt-tebduḍ di lefhama di dqiqa ad ibeddel wudem-is ɣer wayen yessaggaden.
Yal tikkelt ttɛawadeɣ-as tamuɣli s wadda "temmla lbaḍna-s i, yiwen umrabeḍ aṛumi ḥemmlen-t akk medden.
Tummla-agi ad as-d-tawi ma d akci imi ɣer sdat ad tt-yekcef.
S wakka ad tt-id-i sṭixren deg uxxam n tmassurin Tenna-asent tmeddukkal s uskaɛrer: "Diri-yi.
Ttara-ɣ-d akk medden ɣer ɣur-i s tikkucfa.
Ttbeddileɣ-ten am tatiwin.
iqerreḥ-itt lḥal imi asṭixer-agi ur yeṣwib ara Amrabeḍ uṛumi-nni teggergeɛ-it-id, "ur yetteḍḥi ur yettnaḥcam win ikecfen wid ur nezmir ad ḥudden imanen-nnsen, ɣileɣ-t d lwali ziɣ d abeḥri."
Deg usebtar 217, 218 yura waya:
" ssnerneɣ deg wawal nniɣ-as: "Nnig yella Ṛebbi
Mačči d afrag fell-i, yal tikkelt mi ara yi-ssefreḥ ur ttḥemmideɣ ara Ṛebbi".
Nnant-iyi ma kemmleɣ akka ad uɣaleɣ d mm yiberdan.
Ɣer ɣur-sent ur ilaq ara ad ḥemmleɣ Ṛebbi srid, ala ilaq ad ḥemmleɣ Ṛebbi s yimdanen, amzun akken imdanen ḥemmleɣ-ten s tekrityanit, uma nekk Mi ara ḥemmleɣ ḥemmleɣ nezzeh seg wul mačči alamma s tekrityanit, amek ara am-iniɣ!
Ḥulfaɣ i uqerruy-iw ad yeṭṭerḍeq segmi d Berthe bɣant niqal ad iyi-sḍelment deg wayen lliɣ!
Tenna-as i s uskaɛrer:
I sakkin ur teḍsiḍ ara?
Imir-en ḍsiɣ-d.
Uma acemma kan ḥulfaɣ teffeɣ-iyi-d timmist nniɣ-as tura kan a tt-id-sfiɣ sdat wallen-nsent.
A tameɣbunt-iw a , ihi imir-en tcukkeḍ deg yiman-im?
Terra-yi-d s tussda n wawal :
Urǧin cukkeɣ deg yiman-iw a .
Lemmer ur d-nnint ara "Amarezg n watmaten yezdin tagmat qqimen ddukklen "tili ur d-iḍeṛṛu wacemma.
Uma awal-agi dayen yenneser-d yernu d amrabeḍ i asent-yennan Qeẓrent-iyi s wawal-agi scerqent-iyi lferḥ.
Tiyita s wawal-agi tesnezef-iyi, ḥulfaɣ teɣli-d taẓayt n waldun ɣef tuyat-iw.
Ulamek ǧǧiɣ taẓẓayt am ta fell-i kan.
Dɣa bbɛezqeɣ-fell-asent.
Nniɣ-as i
"Ur ḥusseɣ ara lliɣ ger-asent.
Ẓriɣ akka d tiḥizit ara d-ggriɣ.
Ulamek ara yi-d-isaḥ lferḥ deg ugraw.
Ula d awal-agi agraw ttcirriweɣ-as.
Ḥemmleɣ nezzeh imdanen akken ma llan, uma leḥmala seg wul d wallen i d-tettbin, ttwaliɣ-tent allen deg wallen ufiɣ belli urǧin sɛant laḥnana fell-i.
Akken xedmeɣ ttuɣaleɣ-d ar lḥebs n yiman-iw sakkin taraɣ-tt s alummu.
Akken bɣuɣ xedmeɣ ur d-cliɛeɣ deg wacemma, akken ad ters nniya-w d yiḥulfan-iw ulac! "Lemmer ttafeɣ ḥala tafat, tameddit ara ttmagareɣ, lemmer ttafeɣ ayen akk ssarameɣ ad yili timeqqunin n yijeǧǧigen d ccnawi ad ttmagareɣ yis-sen imdanen.
A s tidet-ik akka belli ulamek leḥmala n Ṛebbi ad tetteddu d tin n urgaz n wul-ik am wakken i yi-tennant tmeddukkal-iw?
Qqarent-iyi ayɣer tebteɣ iman-iw, mi d-nniɣ kra neɣ ḥulfaɣ i kra ssaɣlayent-d fell-i turda d ccek.
Ttqaraɛent-iyi ma sweqmeɣ neɣ ma zeggleɣ-tt."Ttaraɣ-asent belli ayen akk xeddmeɣ ala nekk i t-yettmagaren ama yelha ama diri-t, ur reggleɣ i tmuɣli n
Ṛebbi wala asekkud n tmeddukkal-iw imi ḥsiɣ belli sweqmeɣ "
Tenna-as:
"A i tura melmi ara tḥezbeḍ ɣef yiman-im ? Lbaḍna-m tesmareḍ-as-tt d asemmiri.
Ma yefka Ṛebbi d anemhal n
? Taɛbed-it dayen kan, tfehmeḍ akka? Ahat mačči d ayagi kan i as-temliḍ?"
"A taɛzizt, a tameɣbunt-iw a, Nniɣ-as kan ayen yellan iseḥḥa.
Ma d ayen ur as-mliɣ ara ahat ad t-ikacef ; "tugi imennuɣen d lkerh almend n ddyanat.
Tallalt n tedrimt ad as-ttaken deg uxxam n tmassurin yella wayen
I terra-as : yeffren deg-s.
Tuɣal am tjeɛalt uma tugi-tt "ulac ayen kerheɣ am win ara yi-yerẓen ur teẓriḍ ar melmi."
Deg usebtar 116 yura waya:
Tura s wurfan belli deg uxxam n tmassurin:
"Sselmaden-tent akken ad ttḥuddunt imanen !.
Tessden-asent awal-agi ! Uma aḥuddu am wa yettili-d s yidammen d laṛwaḥ ! tenna-k : Ayagi tenna-yi-t-id s wurfan.
Almi terked i tuɣal s awal:
"A tawacult-nneɣ meqqret.
Baba ur yezmir ara ad iyi-d-yefk idrimen nnig wayen iwumi ur yezmir.
Drus-iyi akken ad xelseɣ ayen yelhan deg uaxxam n tmassurin.
D Thala i yi-reggmen akken ad tweṣṣi fell-i Tamsiwt , tanemhalt n uxxam agensan.
Ur ẓriɣ d acu i as-tenna.
Uma sneɣsen-iyi-d 150 fr di ssuma.
Tamsiwt tura-yi-d iccer n lkaɣeḍ.
Ad d-yas wass ula d kem ad talleḍ albaɛḍ n telmeẓyin ixussen akka am kem.
Tenna-yi daɣen belli ur ttafeɣ ara axxam am wagi.
Tenna-k belli yal lexmis d lḥedd ttasen-d iselmaden imeqqranen ttaken-d dagi isaragen ara kem-inefɛen.
Lemmer d lebɣi ad iyi-tini "asmi ara tzemmreḍ i yiman-im ad aɣ-txellseḍ ayen i am-nettalas."Akka meqqar iban teddez tebrez.
Ttagiɣ ula i wakud ad iyi-ttalas ur teẓriḍ ar melmi.
Tummneḍ akka belli d asifes i tessafes fell-am mi am-d-tessenɣes?
Taxxamt-im meẓẓiyet ula d ṭṭaq yettak-d ar daxel n lḥara.
Ulac deg-s ccek.
Tin ara yilin ddaw laɛnaya d lettkal n Thala anda truḥ ad d-teqḍu.
Tamsiwt d nitenti ma yehwa-am tteklent belli imi d tabeṛṛanit d-yusan si Tefriqt ad tewwet akken ad tif tiyaḍ deg uselmed, s wakka amzun akken rriɣ-asent lxir.
La am-qqareɣ ma tummneḍ akka s tidet belli tamsiwt ur kem-tjebbed ara "ɣur-s"?
D taɛeggunt uma ur walaɣ ara ad texdem akken.
I tura Dacu ara txedmeḍ?
Tagi d tamsalt n tirrugza.
Tili ur ssawaḍeɣ ara deg uselmed, dacu kan nekk mačči d Luciste neɣ d yelli-is n nekk ur jerremeɣ ara di lxir n tiddukkla-agi.
Uma ma tenniḍ akka i temsiwt , ad tennefḍaḥeḍ, i yiri-m!
D lxerttum nekk ur qebleɣ ara ad ṭṭfeɣ ayen ur zmireɣ ad t-rreɣ.
Yettaɣ lḥal a ur d-tegri tuffra n kra neɣ kra."tessureg-as akk ayen yellan ɣef wul-is i .
Amrabeḍ uṛumi yessuffeɣ lbaḍna-s ixdeɛ-itt.
Urǧin ad as-tsemmeḥ aɣdar am wagi.
Ḥala tikerkas, d tlufa i yeččuren axxam-agi.
Gar wayen qqaren n ṣṣwab d wayen xeddmen yekka wasif.
Deg usebtar 246 tura belli:
"Amrabeḍ .
Nnaɣ a lemmer meqqar medleɣ allen-iw ad sweɣ armi d lqaɛ.
Bessif i yumneɣ belli ixdeɛ-iyi.
Ulac ccek, yexdeɛ umcum, iɛedda-yi uzaylal ayen ad as-nniɣ akk yenna-t neqqar akka ɣur-neɣ "Lbaḍna ma tettwammla tettwanna"yerna iban-d ɣef wudem n temsiwt tin akken ḍemɛeɣ di ad iyi-ḥami deg-s.
Daɣ netta nneḥcameɣ mi yi-d-tḍegger kra n usekkud akken.
Ḥulfaɣ yewwi-yi usyax n waluḍ ireggel-iyi merra.
Amek ? Axeddaɛ yettaken d asfel wid yeṭṭamaɛen deg-s kra n tayet d wallal nekk i t-yettwalin niqalt d lwali ? Akka ! kra yellan deg-s yexdeɛ-iyi ama d allen-is ideg ttwaliɣ nniqal tafat, neɣ ɛad udem-is ideg d-tettuddum lawliyat? ttwaxedɛeɣ s lexdaɛ yecban nniya n s wallen-is tiẓerqaqin neɣ daɣen mi ara thedder am llufan yettẓunẓunen s
"z"? Seḍḥaɣ deg yiman-iw ḥulfeɣ-as i tyita.
Asuffeɣ bɣan ad iyi-ssuffɣen urǧin umneɣ ad d-yeffeɣ deg yimi n tɛeggunt n temsiwt .
Hatan wamek ahat teḍra: Tanemhalt-nneɣ temcawaṛ d teqcicin n akked tid n Luciste.
Nekkenti yuɣ lḥal nruḥ ar .
Ddukklent akken ɣur umarabeḍ ad as-mmeslayent fell-i.
Yakan fkiɣ-as amgerḍ-iw.
Azekka-nni neɣ seld-azekka-nni tamsiwt truḥ ar
Tenna-as i belli nekk d lweḥc zemreɣ ad sxerbeɣ nniya tadiyanit i tiyaḍ.
Gezmen-tt fell-i.
Uyaleɣ d amihi i wiyaḍ.
yesmɣer-d fell-i awal belli ur ttenfaliɣ ara deg uxxam-agi.
D ṛṛay! Tamsiwt tettnadi amek ara ttuḍerfeɣ !...
Ma sṭaxeren-iyi dɣa akken axir-asent.
Tigezmi n tira-agi qessiḥet ɣef d lɛib ɣef uxxam agensan.
Tabrat-agi tenna-ten-id akk.
Iban-d deg-s belli ɣur ddyana lemmer d lebɣi mačči d awal kan, ddyana ur tettweṣṣi ara ar lkerh wa deg wa.
Deg isebter 252, 253, 254, 255, 256, 257 yura-d waya:
Tenna-as s wurfan "Ad ttwehmeḍ ma da yella uɣaleɣ d tanezzerfut fell-asent? I nekk aɛni ur zmireɣ ara ad zerfeɣ ɣef tid yettnadin ad ɣliɣ ddaw laɛnaya-nsent? Tiyita ɣas tḥuza-yi zemmreɣ-as.
Ur teffreɣ ara skud nnejraḥeɣ.
Ɣas akken ur kniɣ ara, ibedd lqedd-iw yerna ur cukkeɣ deg yiman-iw.
D annect-a i bɣiɣ ad asent-iniɣ uqbel ad ruḥeɣ.
Tkemmel taɣuri n tebrat:
"Lemmer ahat tabrat-agi a Elisabeth ad kem-tessewhem.
D nekk i am-in-yuran, tin akken d-ssuffɣent yessi-s n deg uxxam.
Iḍ tmassurin belli niqal ur n-sfehmeɣ ara iman-iw.
Tura yehwa-yi-d ad am-in-sfehmeɣ ayɣer i iyi-d-ssuffɣent.
Uriɣ-am-in tabrat-agi imi kem-ḥemmleɣ.
Ur am-in-ssutureɣ acemma a
Elisabeth.
"Qqimeɣ-en din yid-went azal n sin wagguren.
Nniɣ-as imi tɛumemt ahat ad iyi-tfehmemt, ad iyi-twelhemt.
Yettaɣ lḥal nekk am tid yemsebḍan d windan-is, ǧǧiɣ ddin n lejdud refdeɣ win n tekritiyanit.
Tiḥizit n tid yellan am nekk tessnem-tt,
ẓẓayet fell-i.
Tiḥizit tarẓagant.
"Axxam-nwent iban-iyi-d am umraḥ n ugrur.
Uma hatan dacu i yufiɣ deg-s: Leḥnana n tikellax: tikci n telqimt n uɣrum, tuffra n waman di lkas, d wučči deffir tiyaḍ.
Ɣileɣ akken i d azamul.
Umaɛni ẓẓay ma tenniḍ i walbaɛḍ azul tasebḥit neɣ ma yeṭṭes akken i ilaq?
"Di taggara ukint-d wallen-iw: ttmuquleɣ-kent yiwet yiwet, kem dtamezwarut a Elisabethe ahat tɣileḍ tezgiḍ-d nnig-i.
Ɛerḍeɣ ad kem-fehmeɣ uma teɣliḍ-d fell-i am ufḍis.
Wehmeɣ amek ur yi-telliḍ ara di lbal kem d-ilehhun d wiyiḍ alamma taɛyiḍ.
Uma ukiɣ yis-m belli deffir lehhu d lehhuḍ ziɣ yella wayen tettḥessineḍ ad t-tawḍeḍ.
Yelha wayen txeddmeḍ uma iɣeleb-ikem yiman-im.
Yeshel wawal fell-i a
Elisabeth, zgiɣ akka ɣef yiman-iw wala fell-am, ur d-cliɛeɣ ara ma da yella settuyeɣ iman-iw i wiyaḍ, uma nekk ur kerheɣ ḥedd, ttḥusssuɣ yis-sen, u ahat a Elisabethe, imi ḥedd ur yeẓri, ugar akken ten-ḥemmleɣ telhiḍ d waṭan-iw, tettakeḍ-iyi tikacitin, tazwara nniya-w ters, uma yerna ma txeddmeɣ ayen akken dɣa ttraǧuɣ deg-m?Ad iyi-tiniḍ belli annect-a bezzaf.
Nekk ad am-iniɣ a Elisabethe belli ma iḥemmel ḥedd albaɛḍ yettbin-id deg wudem, deg usekkud, di taɣect-is.
Iban akka a Elisabethe belli tesliḍ s wayen i yi-thegga n tyita temsiwt .
Ayɣer ur d-truḥeḍ ara, a liLemmer di tlemmast n yiḍ ad iyi d-tɛeggneḍ? Azekka-nni urgaɣ turiḍ-iyi-d kra n wawalen ḥninen.
Nniɣ-as ahat ad kem-ɣiḍeɣ ziɣ mačči akken ay teffeɣ.
Deg uxxam-agi-nwent a Elisabethe txeddmemt kan s tmara.
Ula d kem tessaṣmḍeḍ-iyi ul-iw fell-am yerna teẓriḍ ḥemmleɣ-kem.
Deg uxxam-nwent tetturaremt urar n tkellax ur tugademt ḥedd.
Sel d acu i yi-d-tenna temsiwt afus-is deg ufus-iw:
"Nekk ḥemmleɣ-kem."Dɣa kkseɣ-d afus-iw ur bɣiɣ ara ad iyi-teṭṭef, rriɣ-as awal belli ur iyi-tḥemmleḍ ara uma nekk s tidet ḥemmleɣ-kent am kem am tiyaḍ.
Tuɣal s awal tenna-k:
"Ḥemmleɣ-kem nezzeh"."S ditet d wal yesɛan azal uma ɛawed-as tamuɣli! Wagi d astaɛmel u nekk kerheɣ ayagi.
D awal n leḥzen.
Lemmer ahat tḥulfa tecceḍ tebɣa ad d-tini:"Ɣileɣ yelha wayen d-nniɣ, anef ihi! Akka i yeebɣa Ṛebbi.
"Kem a Elisabeth tɣileḍ ur ttwafhameɣ ara.
Uma ɣas ur tebteɣ ara ad am-iniɣ belli ur ḥsibeɣ ara iman-iw d azamul.
Azamul d kennemti.
Imi aɣ-d-tezwaremt ɣer uxxam-agi tɣilemt ilaq ad nexdem kan am kennemti.
Ɣer ɣur-wemt tin yellan ddaw-atwent aɛni ur ilaq ara ad d-terfed allen-is? Nekk ɣileɣ ad akent-id-afeɣ kennemti-s telmeẓyin yeṭṭfen tasawent-ad tettḥezzibemt cwiṭ deg wayen teqqaremt akk deg wayen txeddmemt mačči d asferferd s ufella kan.
Ulwaɣ aṭas deg uxxam-agi anda ɣileɣ ad nettemyerfad.
Dagi mačči yif-it mi ara d-yesbin ḥedd udem-is n tidet? Akken tebɣumt inimt nekk udem-iw zeddig ulac dacu ara ffreɣ deg-s.
A ur tettu ara belli ɛeggneɣ-akent deg wass amezwaru, tamsiwt d tamezwarut, d tiyiḍ belli wwiɣ-d yid-went tudert-iw timserreḥt imi quddreɣ-kent merra ar taggara teffeɣ akken niḍen.
Ur nnumeɣ ara sbanayeɣ-d iman-iw.
S wakka teẓramt belli xulfaɣ-kent.
Tili imir-n ara yi-d-ɛeggnemt akken ur ttɣimiɣ ara deg uxxam-agi.
Tura tessuffɣemt-iyi war ma tessenemt-iyi.
Ayɣer nudaɣ ad iyi-tissinemt yerna kennemti ur temyussanemt ara n wayger-akent? Tɣilemt temḥemmalemt.
Ala, ur temyaḥmalemt ara ih: d astaɛmel kan i testaɛmilemt, ur yelli wul wala leḥmala n tidet ger-awent Twalaḍ a Elisabeth anda kem-yessaweḍ ustaɛmel?
Waqila tettnaḍid kan ad tefru fell-am.
D nekkni s yimeɣban i awent-yettaken tagnit akken meqqar ad txeddmemt ɣas deg ustaɛmel n leḥmala-nsen.
A wagi d lxir ur nesɛi ifeẓẓ azuran a
Elisabeth!
"Hatent-a ssebbat n taluft: Mi am-nniɣ belli ur iyi-fehment ara, kem teqqareḍ-iyi "I wakken ad kem fehment wa ad kem-ḥemmlent ilaq cwiṭ n wakud."Amek ihi yi-d ssuffɣent di sin iyi-fehment ara, rnu daɣen wagguren nitenti mazal ur sɛaddayent imanen-nsent qqrent-iyi: "yelha wayen i am-nexdem!"
"Hatan wayen tettlummu fell-i temsiwt teqqar-iyi belli:
"Bezzaf beddeɣ ɣef yiman-iw.
"Ayɣer mxallafeɣ d tiyaḍ.
"Ayɣer ttaṭṭafeɣ di ṛṛay-iw, ayɣer tella tmeẓla deg wayen ttxemmimeɣ, ayɣer ur heddreɣ ara am tiyaḍ 
Ur ilaq ara ad akiɣ ɣef yiman-iw
"Ayɣer d-ttmeslayeɣ kan ɣef
Mi as-nniɣ sfarez-d iman-im, ad d-tɛiwed akk ilumman-agi yiwen yiwen amzun sacu nɣiɣ.
Tettezzi tettenneḍ fell-asen daya.
"dacu-t akka wazal-iw ? Ma tessen-it am nettat am kennemti mmlemt-iyi-t bɣiɣ ad t-issineɣ ula d nekk.
"I wazal-nwent dacu-t, anida-t ? Ahat yella wanida t-id-ɛeggnemt ur t-walaɣ ara ? Ala fiḥel! yettbin-d ɣef udmawen-nwent.
"Kem a Elisabeth ḥqa ḥqa tettagiḍ tamuɣli fessusen di medden, di laɛnaya-m ma ur d iyi-tenniḍ dacu i nniɣ ɣef Gide ? Teẓriḍ acḥal n yidlisen-is i sɛiɣ ? Teẓriḍ dacu i yi-jebbden ɣer-s ? Ala nekk i t-yeqqaren da ? Tella tin iwumi fkiɣ adlis n Gide ad t-tɣer ?
Tigi akk d tisebbiwin.
Wamma tamsiwt tebɣa kan ad d-tini ayɣer d-ttmeslayeḍ fell-as! Dagi lɛadda-nwent hatta-ya:
"Xdem dacu ara txedmeḍ uma susem ur d-qqar acemma."
"A Elisabeth ɛzizen hatan wayen niḍen: "Tamsiwt tenna-yi lemmer ahat d tiḥerci i ḥerceɣ, ur d-teggar ara iman-is di leṛyuy-iw (wid-nni iɣef sendeɣ) lemmer ahat ifeɣ-kent leṛyuy.
Awa-agi "lemmer"iwumi tettɛawad tuffẓa yesseḍsay! I yiri-m ma ur iyi-d-tenniḍ ara belli bezzaf-asen (akken i-ten-walaɣ nekk), niɣ lemmer d lebɣi tili mi ara tebɣuḍ ad as-tɛebbiḍ i ḥedd kra neɣ kra fiḥel tuzzya n umrar i udrar neɣ ala? Ahat tebɣa ad iyi-d-temmel belli d asfel kan i tesfel fell-i? Tigi d timucuha yesganayen s ibeddi ula d lufan yezmer-asent! I lehna uqerru-iw ssarmeɣ ur t-tḍeqqer ara leṛyuy-im ifen widan-iw! Ma ur tezmir ara ad t-tegzem, ɣas ma tufa leṛyuy-iw lhan, ayɣer ihi ad iyi-tessuffeɣ? Tugi ad iyi-d-tini s wacu i awent-iliɣ d amihi.
Tin akk i tent-iɣelben d imi tebɣa ad iyi-tkellex ḥqa ḥqa di nnfaɛ-iw i yi-tessuffeɣ.
Sseɣliɣ-d deg-s kra n wawalen, huccen-iyi, tenna-k:
"Yella iwumi theḍreḍ ɣef yiman-im", tenna-k daɣen: "yerna tesɣezfeḍ awal".
Akka ihi waqila mmeslayeɣ i tmeddukkal ɣef yiman-iw.
Tamsiwt waqila ur as-yettruḥu wacemma deg uxxam-agi.
Amek ihi ara tẓer belli uɣaleɣ d amihi i tmeddukkal-iw ma ur tent-id-senṭeq ara yiwet yiwet nettat s timmad-is? Yiwet iban akka d , yeẓra Ṛebbi ma drus iḥemmalen i d-tserreḥ fell-i am wasif mi ara d-yeḥmel-akka ih! zunik tettwaḥettem!-
"Amek aka tid yessaramen ad sselḥuyent ddyana ad ilint d timaɛlalin yettraǧun tamsiwt akken ad tent-ḥudd seg umihi d usyax aLemmer ad tent-yawi! Annaɣ a Ṛebbi, ma d wagi i d ddwa n taluft-nsent?
"I ma da yella ur ssenquqleɣ ara nniya n tmeddukkal-iw, amek ihi tamsiwt , sdat Ṛebbi sdat lɛebd, tegzem-itt fell-i ad iyi-tesṭixer?
"Dayen a Elisabeth, anef-aɣ si ssiɛqa-m.
Tura yid-m kan ara mmeslayeɣ.
Ɣurem i as-teqqareḍ nekk erriɣ akk ayen yi-txedmeḍ.
Ur iruḥ wacemma.
Iḍelli taleḍ-iyi ur tukiḍ d yiman-im imi ur kem-id-yuli ara wawal-nni yessedhuyen tid ur nuksan neɣ yezgan deg yisuɣan.
Tasusmi-m tertaḥ-iyi, tanemmirt i waya.
", urǧin nekkreɣ timmaɣzelt-iw".
Tamsiwt ɛni tebɣa ad d-tesnulfu belli ur ḥdiqeɣ ara ?
Uma ur d-ssefrez ara dacu-tt laḥdaqa-agi.
Lemmer ahat tebɣa ad d-tini ilaq bab-is ad itezzem kan iman-is, ad iḥezzeb ɣef usugen u ad isɛuẓẓeg i lebɣi-s? Neɣ ala? Yifit meqqar ihi ad mmteɣ!
Wanag kem taɛǧebeḍ-iyi imi tesɛiḍ timmaɣzelt.
"Elisabeth, Nniɣ-am yakan belli asezref ɣef kra n tẓuri ma ḥala s tmuɣli tafessast ihi drus.
Ɣer ɣur-m ccbaḥa tettwaliḍ-tt kan s tiṭ fessusen: ma txeḍmeḍ akken d arway i treggiḍ ccbaḥa d ttrebga.
Nniɣ-am daɣen belli deg wannar n tussna ur ntezzi ara s waɛrur i wayen ur musanen ara.
Kra n tmeddukkal ṣṣawḍent armi ttuɣunt Mi ara nemmeslay ɣef wayen yura yerna ur t-ɣrant ara.
Dɣa lhant akk tigi? D lɛib fell-asent.
Tamussni tettruḥu d asnerni mačči d aqerreɛ i ṛṛay ladɣa ma yura-t umussnaw yecban wagi.
Ur lliɣ d tin mi ɣelqent wallen.
Wa Elisabeth tezdeg n yiman ulamek tt-yesluɣ ḥedd kan akka!
"Ɣer ɣur-i a Elisabeth taẓallit-iw d leqder wanag ulac laḥram am win icukken di Ṛebbi.
"Yeggra-yi-d kan tura ad fakeɣ tabrat-agi taɣezfant, ssarmeɣ ad as-tgeḍ leqrar.
Ɣas ahat d lbaḍna ara am-in-iniɣ, uma ur cukkeɣ ara belli ad as-tgeḍ ccan i lettkal ttekleɣ fell-am.
Ur ilaq ara ad kem-ɣiḍeɣ imi mazal-iyi beddeɣ ɣef lqedd-iw.
Wa Elisabeth i wakken ad iyi-tfehmeḍ ilaq-am ad iyi-tḥemmleḍ.
¨ ẓriɣ ur yettḥetim ḥedd kra i wul.
"Elisabeth, ma da yella jerḥen-kem kra n wawalen n tebrat-agi amen-iyi belli ur ɛmideɣ ara, yerna ad nnuɣniɣ ula ɣef yiman-iw."tḍegger-d ɣer yirebbi-w tabrat teffeɣ s uḥwaṣ.
Newhem, terra-d nnehtat tenna-k:
Ay akken bɣu issin-itt dulaqrar tessaggad.
Lemmer d tayeḍ mačči akka ara teffeɣ.
tsuɣ fell-as: Amek ! Ur tefhimeḍ ara tabrat am ta?
Tenṭeq A yexti tameṭṭut ssufɣen-tt kem tebɣiḍ a tessusem.
Yifit a d-tban tidet.
tecmumeḥ-ed cwiṭ tenna-k: A , tabrat-agi ala ara s-iḥussen, wama ar wiyaḍ (Ṭawes) amzun ulac-itt.
Iqreḥ-iyi lḥal, i tenna .
Tagi d tasraft ideg teɣli
D lxerttum nekk ad mmleɣ akk i tmeddukkal lbaṭel yeḍran yid-s
Ungalen tura Ṭawes Amruc mseḍfaren wa deffir wa, ttawin-d akk ɣef snat n tamiwin tt-yerḥan: "Amek ara tefhem iman-is u amek ara tessefhem iman-is i yiwaḍ."Di tazwara Ṭawes truḥ am wakken tezzem iman-is imi yal tikkelt ayen txeddem yettuɣal-as d abrir ama d yiman-is ama d irgazen temlal.
Tettnadi deg wayen iɛeddan si temẓi-s akken ahat ad d-taf ssebbat tt-yerḥan di ddunit merra, ama deg umxallef temxallaf d wiyaḍ ama deg umɛebber tettemɛebber d yiman-is.
Ayɣer akka ur tufi lehna i wul-is? Tezga tetter iman-is teqqar: ahat ssebba tekka-d si ttrebga-w neɣ deg yiẓuran n lejdud?
Ṭawes ɣas akken tekker-d di tmetti tababat anda d ababat i d amray n uxxam, s tira tecqerrew ayagi, taɛfes tirgin ḥafi teffel ɣef laɛwayed ijebbden imdanen ar deffir.
Tewwi tilelli-s s tira.
Uma tikwal ulamek teffel ɣef kra n tilas.
Tenna-k:
"Mi ara d-mmektiɣ taxessart, imir imir ttaraɣ ar yiman-iw.
Acḥal yeddan yid-i d asfel di tedyanin? Deg udli-agi ḥulfaɣ tekkes fell-i leḥya, uma waqila ur teffiɣ ara akken.
Am wakken
1 Tazrawt-agi n Amesri amsugen tettwaxdem mi d-yeffeɣ wungal ɣur tiẓrigin , 1997.
teddez tebrez fell-i.
Asmi sliɣ belli imawlan-iw ssenzen tadwarit n Jacarandas heggan ad uɣalen ar tmurt; ass-n i ḥulfaɣ belli ruḥen-iyi.
Tuɣalin ar tmurt n leqbayel i ǧǧan xemsin isaggasen tuɣal-iyi am tin d-yezgan ger tudert d tmettant.
Imi mazal-iten ddren ḥezzbeɣ fell-asen di tira, uma bɣiɣ ad tent-id-fakkeɣ ɣef tikkelt akken ad ssifseɣ fell-i taɛkemt, tin akken i yi-ǧǧan anda ddiɣ ttagin-iyi.".
Di tukkist-agi Ṭawes si tama tga tilisa i wayen yezzin ɣef twacult-is, si tama niḍen tebɣa ad d-mmeslay akken d-tewwi tudert-is s tidet ulac tuqna-tuffra.
Tura imi imawlan-is baɛden, tḥuss am wakken tettwakkes-fell-as ttɛebga-nni n leḥya, leqder d kra n laɛwayed ur neffiɣ ara fell-as.
Ay akken bɣunt ilint tlisa tt-iḍuṛṛen, tufa di tira tawwurt yebrarḥen akken ad d-tessuffeɣ kra terra ar daxel deg wasmi meẓẓiyet.
Tura tewweḍ 35 n yisaggasen temmuqel ar deffir tufa tetmeḥḥen mačči d kra yecban:
Ameḥḥen tetmeḥḥen Jida-s yebɣan ad teqqim kan di laɛwayed n zik.
Aɛuzzu tettɛuzzu twacult aqcic ɣef teqcict.
Beṭṭu tebḍa d widan-is (taddart, tawacult n lḥara) ama s ubɛad ama swayen yaɛnan idles.
Lɛib-nni ur t-tettu ɣef wayen yesbuḥruyen ul ger urgaz d tmeṭṭut, imi ulamek tesɛedda fell-as laɛnaya.
D win dɣa i as-iɛeggben tudert-is.
Tamuɣli tesɛa ɣef ddyana texxulef amek tt-tufa deg uxxam n tmassurin d wayen twala deg-s am tilufa, ikeddiben, abaɛda isisri tezmir ara ad
"Wicqa, awi-d kan imi tira tella-yi d ttawil akken ad kkeɣ nnig timqellac d uɛujju.
Di tira awal yettawi-d wayeḍ, tirawt tessawal i tayeḍ, tafelwit tettawi ɣer tayeḍ.
Tira tettḥuddu kra yellan d azal akken ur yettruḥu ara di rrayeɛ."
Tudert-is truḥ akk d araǧu, am wakken d-iban deg yixef amezwaru yezrin.
Dacu i tettraǧu? Am gma-s
Lmuhub, tettraǧu "ad llint tewwura"akken ad ɣlin yifergan i as-d-yezgan, ur tt-ǧǧin ad tili d nettat s yiman-is daya.
Deg udlis "Amesri amsugen"Ṭawes d aserreḥ i tserreḥ i tira ɣef yiman-is.
"Ungal-agi d inigi fell-i, d ambaḍni-w, yessifsus fell-i imi anda ddiɣ ttagin-iyi", daɣ netta
"kkseɣ aɣbel fell-i"tezga deg umennuɣ s wawal d ṛṛay akken ad teqqim kan d nettat.
tudert
Ṭawes d yenhewwalen ɣef tmusniwin nettat d irgazen ladɣa timlilit d, "d timlilit rẓagen", "tessuffeɣ-iyi tirga mxalfa."
Tuggdi, akukru, aḥezzeb ur tt-ǧǧin ara ad tili akken i as-yehwa ɣas akken tnuda amek ara as-ṭṭixren: "Ssarmeɣ ad tefru fell-i ɣef tikkelt."Ddeqs i yeḍran yid-s n nneqmat!
Ungal "Amesri amsugan"tura-t s wayen iḍeṛṛun ass s was, uma tesseḍfer-it aḥric aḥric.
Yal aḥric s yisem-is.
Aẓekka n Alex.
talemmast, tura ɣef tameṭṭut
Gar yiḥricen-agi yewwi-d ad nessemsawi ger wayen yeḍran d wayen yellan d asnulfu kan.
Ṭawes tɛeggen-d belli tafazant n mačči d nettat. ɣas akken tura belli:
"Ungalen akken ma llan ttawin-d fell-i."Akka, ulac ungal ur nḥuza ara tudert n tin ten-yuran.
Taɣuri n wungal-agi tesbanay-d abrid d-tewwi mi temmed.
Ma tesnerna ɣer sdat ?
Ma tbeddel ?
Ma tufa tameddit ?
Ma teffel akkin i taẓayt n wayen iɛeddan?
"Amesri n tidet, yezmer ḥedd ad as-yeṭṭixer, uma amesri-w nekk anef kan "
Ungal-agi, Ṭawes xemsa u ɛecrin n yiseggasen aya i tettaru deg-s.
Tura-t ass s was tebda-t ass n 13 di tuber
1952, tfuk-it ass n 19 di ɣuct 1953.
Yis-s ameɣri ad yissin tudert tabaḍniwt n Ṭawes Amruc d wayen iḥuss wul-is s tayri.
Tezzaken-d ayen tt-yaɛnan ddaw isem uffir n d tafazant.
Tedder d urgaz-is, d amekla mussanen, akked yelli-s Isabelle.
Tettikki deg usuffeɣ n usaru nettat d Marcel Arrens amaru ameqqran – netta isem-is n tidet .-.
Yugar-itt s ɛacrin n yiseggasen uma tettwali-t "am yifeṭṭiwej n yiṭij"iɛeǧeb-itt.
tufa-d iman-is d tilellit ger yinaẓuren, ayen ara yeḍrun iffel fella-s.
Tḥemmel Marcel Arrens s tayri lqayen.
Deg udlis llan deg-s sin yiwudam: amezwaru yellan s tidet di tudert-is, wis sin d asnulfu i t-id snulfa.
Kra n wayen iwumi tḥuss, ayen tessarem, ayen tt-iceɣben, ayen terra ar daxel, ayen ẓẓayen fell-as, ayen i as-iwaɛren ad t-id-tini ɛinani tabelɛinit, Ṭawes tenna-t-id s yisem n
Abrid d-yewwi Umesri amsugen.
Amejjay n laɛqel
Ass deffir wayeḍ, tettaru ayen i iɛeddan deg wass-is ɣas ur d-tban lmaɛna, uma ussan tga-asen akk azal.
Deg yiḥricen imezwura n udlis yettbin-d ukukru di tira ɣef wayen tḥuss.
Tadyant taɛna timlilit d "timlilit ur tdumm ara, teǧǧa-d deg-i ccama."
Zgan yettemɛebbar wayen yezrin d wayen iḍeṛṛun deg wass-is.
Ger-asen tettuɣal-d temsalt tt-yaɛnan "amek ara tefhem iman-is u ad tessefhem wiyaḍ ɣef yiman-is".
Tamuɣli n wiyaḍ tezwar imi yis-s i tella.
Temẓi n Ṭawes d lsas n tilla-s.
Tura belli: "Temẓi-w tettwahuc imi ddaw laɛnaya n Jida i lliɣ.
Rnu ladɣa imi ar ɣur-s atmaten-iw uzyinen zwaren taqcict.
Am wakken ulac nnfaɛ di teqcict."
"Rnant-d daɣen tmussniwin yezdeɣ uḥulfu tid rebbaɣ d wa d wa uqbel tin n , yettaɣ lḥal nekk dduriɣ taqbaylit s ttrebga takrityanit swayes d-kkreɣ-Ɣas ma uddreɣ-d daɣen timlilit d yemmuten di ṭṭrad n lalman d uṛumi d timlilit ur neffiɣ ara ula d nettat .
War ma ttuɣ tin tent-yugaren akk: Aḥulfu qerriḥen ur yezmir ula d amejjay n laɛqel n tmara a tt-yefru.
Truḥ-iyi amzun akken fkiɣ iman-iw d asfel" 
Mi s tecreq timlilit d , Ṭawes tura belli:
"Deg wass-n urǧin ufiɣ iman-iw, ttuɣ-tent akk ama d ssaɛa, ass, tabernint yettqiṭṭiren deffir uɣrab.
Ttuɣ! ttuɣ iman-iw am tin iɣef iɛedda unzaf tuki-d, ur yelli urgaz ara ifehmen ayagi, akken yebɣu yili lebɣi-w meqqer."
Mi tfukk asmekti n tmussni i as-icerqen nettat d terna tura: "Ar taggara, tamussni d tugar-itent akk deg ufsax imi tɣellet ifsaxen n tmezwura.
Ad as-tiniḍ tilufa-w teddunt ta deffir ta s nnuba am tɛeqqac n uzrar mjajint-iyi, aẓar-nsent yekka-d di tuffɣa neffeɣ , lɣerba d wayen tt-yetabaɛen.
Wissen kan tura ma ccḍeɣ deg wayen ḥulfaɣ."
Ur teḥmil ara timussniwin n nneqma, ladɣa tin d
Marcel Arrens? Wissen ahat tusem? Tenna-k: "I limer mazal uyreɣ-k! d tidet akka uyreɣ-k? Zemmreɣ akka nekk ad ayreɣ? Mi akka ur teggri deg-i lḥanna n tmeṭṭut"
Di tilawt, Lemmer tufi tamussni d Marcel ad asent-tdum di lebɣi-nsen di sin.
ur tufi ansi ara tekk i uɛewwiq n yiman-is d wamek ara tezwi ijufar-is ɣef wayen ur nemɛin di ttrebga-s.
Mazal-itt ur terkid ara deg usemɛirreḍ n ddunit.
Tettnadi tameddit, tettemɛebbar dacu-tt, lḥasun teqqim-d kan temmermed tettɣiḍ.
Akka i d-tenna i Marcel belli : i tameṭṭut
"Welleh ma farẓeɣ a Marsel dacu-tt tayri.
Ɛeddan ḥdac n yiseggasen aya i mlaleɣ uma ur ẓriɣ amek-itt tmussni-agi i yi-zedɣen fell-as."
Timlilit d ur tesɛi tameddit.
Tezzi ar Marcel tella ".
tḥulfu belli d
Lemmer dɣa "ad
Marcel yessaki-tt ɣef yiman-is, yemla-as belli teḥwaǧ leḥnana akken ad tettu tilufa iɛeddan fell-as.
Tufa di tmussni d Marcel tagnit akken kra iwaɛren i as-d-teǧǧa ttrebga n yimawlan ad tezger fell-as, imi d annect-n i as-yuɣalen d afrag akken ad tili d nettat s timmad-is.
Deg uḥric wiss rebɛa, Amena ad d-iban fell-as belli tebɣa, Lemmer d lebɣi, tudert timserreḥt yecban tarebɛit yesdukklen : d Marcel akk d .
Tefra-tt-id mi tura belli: "Timlilit d Marcel tella-d s lebɣi n .
Ur yelli lexdaɛ n wayger-aneɣ."
Deg umɛebbar n ger ttrebga n yimawlan d wayen niḍen, deg ungal ad naf tis snat, tin ur nelli d
Ṭawes, tin yettazzalen deffir ccehwa d lebɣi n wul.
mačči d Ṭawes Amruc.
Tezga-d tin akken ur nelli ara di tilawt.
Deg wakken Ṭawes tcuḥ neɣ tedda di nneqma i wayen tebɣa tugi-t ttrebga-s, ihi truḥ d tin ara d-yerren ttar n Ṭawes deg wayen i as-tcelqef ddunit.
S wakka, tis snat ad tefk lebɣi i wul-is, uma ayagi ur yeddi ara d ttrebga n Ṭawes.
D imi Marcel yewhem deg-s s ubeddel tettbeddil si tegnit ɣer tayeḍ.
Tenser-as, ur yufi amek ara yewzen tikli-s.
Yewhem imi teqqim tesbek ɣef tid n zik i as-yerzan ifadden n ddunit.
Yekker yenna-as i
"Ma ur tebɣiḍ ara, a lemmer s usmiḍrew n tiṭ, ad tiliḍ d tameṭṭut, ṭṭixer i uskussem n yiman-im, ṭṭixer i ccwal d-tettnulfuḍ ur tcuḥeḍ ara i yiman-im yerna ulac fell-am tarewla.
"d-yettawin ɣef Ṭawes ur teɣfil ara.
Ɣef ssebba n wayen tt-yeblan tenna-k: "Taluft-iw d imi urǧin ḥusseɣ lliɣ d nekk s timmad-iw cubaɣ massa ur nban dacu-tt"rnu daɣen imi ur yelli ara am "mass ur nelli d acu-t ula d netta."(Deg yidles afransis massa d mass ttaddren-ten-id deg wawal neɣ di tira ɣas akken ur banen anwi wala dacu-ten, d imenwalaten.
Yezzi wawal fell-asen d aḥerfi, ttafen-ten-id d ssebba akken ad mmeskaɛraren nwayger-asen).
Deg wannar n yinaẓuren yellan d annar n tlelli, tewwet amek ara s d-tsaḥ nnuba.
Tufa Marcel am wakken d amḥaddi fella-s, idel-itt s leḥnana, yelli-as allen ɣer wafrayen iḥulfan n dunit.
tebɣa ad d-tennulfu sdat umyaru yecban Marcel Arrens, uma afragen n ttrebga ttqerriɛen-as-d.
Ɣas akken tezweǧ d ḥdac n yisaggasen aya, ur d-tcliɛ deg-s.
Tefren ad tili d Marcel ɣas ad taɛfes tirgit yerɣan.
Taluft n uqbuc ufexxar.
Aḥric-agi yeɛna timlilit gar d Marcel Arrens.
Kra akken tesɛuz Marcel yeɣli-as ɣef tikkelt imi tḍal ɣef yiwet n tebrat yura i gma-s Alex yewwet deg-s ladɣa mi as-yenna belli "tettkellix ".
teṭṭaxer i ; tugi timlilit yekkaten deg-s s tuffra ɣas akken ur tenkir ara lxir i as-yexdem.
Uma ihedder yettawi-tt d awal i gma-s.
Tura belli:
"Yessurug awal fell-i amek ttwaliɣ ddunit, taluft d tagi."
Yeṣṣaweḍ armi yenna: "Ayɣer ad teswaḥleḍ iman-ik ddaw uɣaref?".
Tagi d tadyant n uqbuc ufexxar d uqbuc n wuzzal Mi ara mdenddanen.
Tazmert di tyita yiwet uma afexxar ɣer wuzzal tban tuffɣa-s amek.
Akken yebɣu yexdem, Marcel d amussnaw yettɣimi-d d netta ladɣa imi d argaz.
Ula d akken i t-tettwali:
"Yezga temdel fell-as lḥirfa-s am yinaẓuren niḍen, ɛad yuger-iten imi yettɣimi kan ger-as d yiman-is".
Marcel yessewhem imi: "ur yecliɛ deg-s ma tettwaɣ"imi "d bu nnmara, zunik ala netta i yellan di ddunit, imḥeq d amḥaq kra n win yellan ɣer tama-s ad t-icelleḥ ad t-imelleḥ, ad t-yaɛfes, ad t-yerr d aɣebbar di lqaɛ tewwi-d s lexbar ɣef waya.
Taɛqel belli ula d nettat: "Ur teṭṭif deg yiwen ḥala ma dayen ifazen Win ara yeɣren ayen uriɣ ad as-yini tagi d sbiṭar imehbal kan i as-ilaqen
Uma wicqa awi-d kan ad ferneɣ anwa sbiṭar, akken meqqer ur ttaggadeɣ azekka-nni Mi ara d-akiɣ, yettaɣ lḥal lemmer ufiɣ ad uɣaleɣ ula ar tɛebbuḍt n yemma."
Ass-a aql-aɣ deg 17 di meɣres.
Yewweḍ-d usirem meqqren i .
Yiwet n teẓrigt hatan ad d-tessuffeɣ ccnawi-s deg uḍebsi.
Tḥulfa d allak !
Aqbuc iceqqen.
Di , temlal d : "Ḥala deg yisem i t-ssneɣ "Ur d-yefki wara.
Yenna-as : "Dacu i tebɣiḍ ad am-iliɣ ? D argaz-im ? Tesɛiḍ yiwen.
D ameddakkel?
Tesɛiḍ, ad ddariɣ yelli-m? Ur tettafeḍ ara am axir-is.
D ameddakkel n wul? Ur ttxemmim ara akk ar wayenni.
Twalaḍ ur yelli wayen iyi-d-isaḥen."
Ayen teḥmmel "tḥemmel-it s ṭaqa", "tettejgugul deg-s"
"ur tesɛi tawant deg-s"Uma ayagi merra "ad yuɣal ar ddyana".
S ujerreb-agi ad terfed, ad tsers ɣef ddunit-is:
"Ass-a xemsa u tlatin n yiseggasen fell-i, mi sekkdeɣ ɣer deffir ufiɣ belli, nnuɣnaɣ, kra din ad as-ɛiwdeɣ tamuɣli.
Ad d-sukkseɣ iman-iw deg wayen iḥarmen tayri – tuggdi d-sseɣliɣ fell-i tewwi-yi-d ma d akci, tessaɛreq-iyi dacu-tt tezdeg".
Di sin wungalen imezwura takkayin am ta ulc-itt.
Ajeǧǧig berriken d ungal n tnuba.
Almi tjerreb i tufa dacu i d ssebba tt-imeḥnen ur tufi lehna ger-as d yiman-is.
Di tebrat i as-d-yura si yessarem akken asekles iḍebsiyen n ccnawi ad d-yeḍṛu.
Yenna-as "Ttxemmimeɣ i ccnawi-m, wid-nni n laṣel-im iwumi tefkiḍ tudert-im d asfel.
Dayen i ifazen! Ssarmeɣ ur ttɛaṭṭilen ara ad d-ffɣen akken ad tafeḍ iman-im ad yekkes fell-am kra i kem-yeskuffren, ad am-d-yuɣal yiman ! Asmi ara tent-cnuḍ di tmura, ssarmeɣ daɣen ad as-terreḍ tudert i tudert."cwiṭ ad tt-yessefreḥ, cwiṭ ad tt-yesseqreḥ.
Si zik tesfaz argaz, tayri, uma ayen tebɣa yekka nnig waya.
Tezga tettmenṭar ger targit d tilawt.
Deg uḥric-agi, tanaggayt teɛreḍ ad tefhem ayɣer yefsex zzzwaǧ-is: Snat n tugnawin yettemcabin ur zmirent ad dduklent di liser ɣas akken:
"msaḍan wa ɣer wa."
Imi yid-s i tella,ur yufi ara iman-is di lxedma.
Nnuɣen amennuɣ ameqqran, mbaddalen ula d yir awal.
Yenna-as: "Ḥala tamettant ara yi-faken seg times.
Ula d kem alamma mmuteɣ ara tafeḍ iman-im Lexdaɛ yuɣ aẓar deg-m".
Yettbin dagi belli : "d nettat i d aɛewwiq n yiman-is".
Zzzwaǧ-nsen dayen yefsex.
Tenna-k: "Dacu n daɛwessu i aɣ-ittabaɛen akka ur aɣ-teǧǧi ad nemmendi
"yekcef-d iman-is belli ikellex-iyi ḥdac n yiseggasen aya, ziɣ yedder yid-i s lekdeb."Yenna-k daɣen belli "zzzwaǧ-is d tikellax."Yebɣa ad yili am gma mačči am urgaz-iw.
Tikecfi am ta tgellu-d s teqseḥ deg wawalen.
Qrib tebbahba.
Ad as-tiniḍ di txessarin kan i tettaf iman-is, ula d yenna-t: "Deg yiẓuran-is i d-tewret tixessarin."
Tismin rnant-d ɣef txessart.teẓra belli yesɛa tameṭṭut tuffirt.
Tameṭṭut-agi tuɣal armi tedder yid-sen, ger-asen.
Ayen ur teqbil ara nnig waya, d tameṭṭut tuffirt i d-yerran ɣer teklut.
Tusem, tenneḥcam.
Tuyes kra tessarem.
Tebra.
Tezzi ɣer Marcel, amyaru Lemmer ahat a s-yili i lmenddad.
Ayen yeḍran gar d isettu-asen ula d yelli-tsen Isabelle.
Tiẓidanin d ujeǧǧig n tefsut.
Ḥala Marcel ara as-yekksen lxiq.
Deg yiwet n tebrat i as-tura tessuter deg-s ad tt-iḥudd.
Mačči dayen ara yeḍrun imi Marcel ur tt-yettwali ara am tmeṭṭut ; "yettwali-tt d tasaḍet ".
Dɣa tefcel.
Ɣef waya tura belli: "Trekkeb-iyi tawla, fecleɣ.
Medlent akk tewwura fell-i.
Ḥala tira i yi-d-yegran, ur lhiɣ i wacemma.
A lemmer zmireɣ ad uɣaleɣ ɣer izerkeṭṭaf imellalen, ad afeɣ lxiḍ n tira-w, akken ad ttisreɣ.
Ad uɣaleɣ ɣer yiman-iw, ad ttekleɣ kan fell-i, ur cerḍeɣ acemma di ḥedd, imi ulac ara bḍuɣ d walbaɛḍ, d lmuḥal, waqila d ayagi kan ara tt-yefrun fell-i".
(I usmekti: izerkeṭṭaf imellalen, d ixef amezwaru tura deg udlis Aɣlad n Yimeddaḥen).
Semdent fell-as txessarin, ulamek tbeddel iman-is, ɣas akken tettnadi ad terked.
Tuki belli ḥala tira ara tt-ifaken.
Kra n win yeɣran ungalen-is yettaf belli tudert n Ṭawes merra temmermed.
Imi tesfaz Marcel iwumi teqqar "argaz ameqqran"tɣil ad tɛiwed tudert-is swadda ar tama-s.
Daɣ netta d asureg tessureg fell-as annect-n n leḥmala ara tt-yawin ar yiɣẓer.
Tenna-k: "Ula fell-as ad ḥadreɣ iman-iw, ɣas akken Lemmer ufiɣ ahat ad idireɣ yid-s ussan n lǧennet tuffirt."
Anerfud d usrsu s waṭas yessaɛraq tamuɣli ɣef tilawt.
bezzaf i tḥemmel "ad tesfazay timsal".
Tessaram ad tidir s ṭaqa aramsu ayriw .
Tessaweḍ armi tezzem iman-is s wannect-a n tlufa i yeḍran yid-s.
Tura gar cwiṭ d waṭas tuɣal d tilawit terra ul-is ddaw uḍar-is, d taḥnint.
"I wakken ad nidir akken iwata tudert n yimira, di talwit, lehna, tameddit, fella-ɣ ad neǧǧ aramsu deg yidlisen d teklut".
Ula d Marcel Yuger-itt s ɛacrin n yiseggasen, d amuḍin rnu ulac Dacu ara as-yefk i yettraǧun ad tissin deg-s.
Marcel ur d-yecqi ara di temsal-agi, "Ur tt-yettaṭṭaf ara di ccedda.
Iḥulfan, tilufa d wayen niḍen tent-itabaɛen ur ttaṭṭafent ara lbal-is.
Mi ara tent-imager tcewwilent".
Terna tura:"Ẓriɣ belli ajgugel jgugleɣ deg-s iḍuṛ tilelli-s.
Iban Marcel yugi ad yurar tikesniwin n legrig "tufa iman-is belli tettiki di tlufa tt-iḥuzan.
Tufa d nettat i d ssebba n wayen tt-yesdermen."Ḥsiɣ tura belli nekni di sin newwet imanen-neɣ s ufus-neɣ".
Ayen d-yeggran testenfaɛ-iyi d imi meqqar ur tebri ara i ṭṭbel deg waman ɣef wansi d-tekka d yidles-is.
Ur teḥqir ara iman-is.
Tenna-k:"Mačči d asbucceɛ i bɣiɣ ad sbucɛeɣ iman-iw, uma ṭṭfeɣ deg yiri-w ur lliɣ d tameṭṭut n menwala.
Ɣas
Marcel Arrens d amussnaw ifazen uma ur ssadreɣ ara aqerru-iw sdat-s, ur seḍḥaɣ ara s wayen sɛiɣ d azal.
Ibeddi beddeɣ yella-yi d iseɣ ɣef yiman-iw."
"Aselmad"(Marcel) yessaweḍ ad yesserked .
Iweṣṣa-tt ɣef yir awal: "ddeqs n wawalen i yekkan gar-aneɣ, bezzaf.
Awalen Lemmer d lebɣi d amur n tsekla".
Marcel
Tisura.
isban-d iman-is akken yella s tidet: "Fhem akka a belli mačči tura mi meqqreɣ ara huddeɣ tudert-iw".
Marcel yesnerna deg wawal yenna-as: "Seg tettudum leḥmala iɣelli-d umihi.
Nekk d iḥizi, n yiman-iw kan".
Ittḥadar tilelli-s, ur iqebbel ḥedd ad tt-icewwel di tecɣib-is d usnulfu.
"Nekk d bu yisennanen, d bu waccaren, ɣeẓẓeɣ, xebbceɣ kra n win ara d-yezgin ger-i d wayen xeddmeɣ yerna akkeni i yi-yehwa."
Tikwal bezzaf yesrusuy i , am wakken d timcewwelt, neɣ ɛad d tameṭṭut yuksanen: Yenna-as "Ṛuḥ baɛed fell-i qqim dihin akkin, anef-iyi ad d-staɛfuɣ ula d abeḥri tekkseḍ-iyi-t"Dacu i as-d-yeqqimen i ad texdem, nettat t-iḥemmlen nezzeh.
Tura belli: "Yal tikkelt ara yi-d-yini yir awal, imir-n i beqquɣ ad mmɣeɣ fella-s ad t-ssudneɣ".
Wissen ma tqebbel lḥecmat am tigi? Tuɣal fell-as d tannumi imi di tlufa ur d-teffiɣ ara.
Tessedhuy iman-is s kra n yinzan n leqbayel yecba:
"Lǧerḥ iqqaz iḥellu
Yir wawal iqqaz irennu."
Tuɣal ar ccnawi.
Tadrimt tkeččem-d awi-d ukan.
Tugi ad temmeslay ɣef ccnawi-s "akken ur ittɛuddu ara belli uɣaleɣ d Kahina n wawras", "Lemmer ad t-sbuccɛeɣ".
a tettuɣal-d ar laɛqel-is kra d imi ad yesseḥres fell-as awal Marcel.
"Tudert-iw am wakken tecɛel deg-s tmes.
Marcel d lfarḥ-is mi ara yi-wali rseɣ cwiṭ".
Tura ayen tt-yecqan d akken argaz-is ad yuɣal ar teklut.
"Am win ara iɛawden talalit".
Taɣzalt berriken.
yemmla-as i tmeṭṭut-is belli tikli n
Marcel Arrens ur teṣfi ara, yenna-as: "Zik, Marcel kkes-d s wacu ur yezhi ara: iɛawen imegguǧa n , tikwal nnig nnhaya-nsen ; d ayen iwumi yeqqar Marcel "ad yi-d-tṣaḥ teɣzalt ".
Ayɣer ur d-iqqar ara kan ɛinani belli ur yettemsefham ara netta d tmeṭṭut-is Armande, yettaf lebɣi-s anda niḍen d akked yessawal-asent taɣzalt berriken ".
tettkemmil di tira n uɣmis iwumi teqqar "alug-agi azeggaɣ yettara-yi-d ɣer ddunit".
Aql-aɣ tura deg waggur n maggu.
tegzem-itt di
ṛṛay : "Waqila dayen ad serseɣ imrigen (armes/amrig), ad ḥebseɣ tira.
S wawal imserreḥ ad as-uɣaleɣ i tudert-iw s wadda ad mmendiɣ meqqar".
Tira-agi d-tewwi ɣef yiman-is d wayen iɛeddan fell-as uceggeb ladɣa d yirgazen telli-as-d allen-is belli tettiki deg yiman-is ula d nettat.
D nettat i yewten iman-is.
Tura mi temmed, tebɣa ad tettu imukan n temẓi-s.
Mazal-itt tettxemmim ɣef yimawlan-is yessenzen axxam-nsen, iɣef tura ayagi: "Axxam-nni nneɣ iwumi tezzi tebḥirt, yekcem s ul-iw asmi yenza Dɣa nniɣ-as: "yif-it ma ttuɣ-t, ad t-id-snulfuɣ meqqar deg udlis".
Tesderal-itt leḥmala tḥemmel n Marcel.
Tessuli-t dayen kan.
Tessawal-as : "Argaz ameqqren, Ageldun-iw, Aselmad-iw."
Tura tefhem, tuɣal-d ɣer ṣṣwab, tefrez timsal.
Argaz-agi tḥemmel ɣas "d awaɛran"d "d afazan"yugi ad as-yefk amkan deg wul-is."Mi ɣileɣ iḥemmel-iyi tili ad iliɣ ɣer-s akken i as-yehwa.
Tura dayen ad d-jebdeɣ iman-iw seg-s, fiḥel ccwal, yerna nekk ur llant ara deg-i tigi.
Ulamek qqimeɣ akka nekk ttraǧuɣ-t netta ur d-yecliɣ yesɛuẓẓeg fell-i, yezzi-yi-d s waɛrur".
Ula d inzan d-tettader ttawin-d fell-as, ladɣa ma tini:
"ulac azgal di tin yewten iman-is s ufus-is".
tugi ad tewwet iman-is.
Marcel ur as-yeǧǧi ara mi as-yenna
d ssebba imi "yerreẓ-as ifadden"yesserwa-as
"timerẓuga".
Yeggra-as-d tura ad d-teffeɣ di taluf akken ad tessenɣes iɣeblan deg-neɣ merra.
Kra n wayen i as-d-yettawin ma d akci tessebɛad iman-is seg-sen.
"tura algam hatan deg ufus-iw"
Wagi d awal d-teddem deg wammud n tmucuha d-tessuffeɣ di Aɛeqqa yessawalen.
Di tegnit-nni dɣa i tessekles ccnawi d-yeffɣen ɣur
Ayagi yelha-as imi tenna-k belli "ssuffɣeɣ-d akk ayen iyi-skuffren s ccnawi-agi".
Ussan n yijeǧǧigen ibelbaḍen d useḍfer deffir n wunẓir.
taɛyu
D anebdu : "Urǧin walaɣ di leswaq annect-a n (qlilu )"
Aql-aɣ deg waggur n maggu, Ṭawes temmuger lerwayeḥ n temẓi-s.
Themmel ijeǧǧigen i as d-yettawin iḥulfan iɣef tettnadi.
Tessarem akken ad yesseklu qlilu,
Lemmer ahat ad t-id-yuɣal wul ar teklut d usnulfu.
Ṭawes tettnadi deg-yiman-is.
Tenna-k ɣef
Marcel: "Ttraǧuɣ ad d-yelhu yid-i".
Temmekta-d talalit n yelli-s Isabelle di Tunes tenna-k: "Tlul-d di bujenber deg yiḍ, di Tunes, ass-n timesrifgin n Lalman d Uṛumi ččurent igenni, mm yiḍarren DCA tekkat-iten, lbumbat ssargagint tamurt d leqhar nḥulfa-asent armi d iɛebbaḍ-neɣ."
Tettucewwel, tenna-k: "Mačči d kra i serseɣ deg yiman-iw."
Yenna-as Marcel: "Tufiḍ afus deg-m, ur tcuḥeḍ i tmexneqt-im".
Terna tira ɣef nettat : "Lemmer ad qqimeɣ nekk d yiman-iw ad afeɣ belli ur ḥwaǧeɣ ḥedd akken ad mmendiɣ.
Ukiɣ belli zemreɣ ad iliɣ ɣef tikkelt d argaz, d tameṭṭut".
Marcel simmal yettwellih-itt ɣer tira imi yeẓra belli ḥala tin i d ddwa-s, yenna-as: "Ḥaz iman-im taruḍ".
Dacu iɣef tettnadi nnig waha? Truḥ am wakken ur tezmireḍ ad tɛeqleḍ deg-s kra, ur tessaweḍ ad tekkes fell-as ayen tt-yerḥan.
Deg wakken ur tewwiḍ ad tili am nettat am tulawin, tebɣa kan ad teqqim d tamecṭuḥt yeḥwaǧen tasdarit, ccuq d uɛuzzu.
Marcel iweṣṣa-tt akken ur tettani ara deg yiman-is,
Yenna-as: "Lhu-d kan d tira, akken tebɣu tili tegnit daya ka ara yeffɣen fella-m Ur am-ttebbireɣ ara, tessneḍ ad taruḍ".
Ulac dacu ara tt-ifaken.
Deg ujeggeḥ tettjeggiḥ iman-is tessewham mačči d kra.
Drus i tura ɣef yelli-s Isabelle.
Di cwiṭ n uḍris tenna fella-s:
"Isabelle wissen ayɣer akka teḍɛef ussan-agi Nanan-iyi belli taselmaḍt-is tamcumt tesmermed-itt.
Ad rreɣ ddehen-iw i waya.
Azekka ad tesɛeddi la 6e Ttwaliɣ deg-s tecmumeḥ, tuki d yiman-is, ad d-tawi amur-is daɣ netta tessreɣ.
Tessefraḥ-iyi Mi ara teqqim ɣef ṭṭabla.
Taqcict-agi ad iyi-tili d amhis n tudert-iw".
Simmal tettaru, simmal tesbanay-d ayen yeffren deg-s.
Tira tuɣal-as d ttawil swayes d-tettara ttar ɣef wayen i as-yeddan di nnuqma mi tella meẓẓiyet d wasmi temmed.
Tira tekkes-as arruz tettwarez.
A weltma Anne, ur twalaḍ ara i d-iteddun ?
Araǧu, alway, asirem, amihi, azwel-agi yekka-d seg yiwet n tmacahut.
sin wudmawen n di
Di tira-agi tebda trekked : "Ur ẓriɣ dacu i ibeddlen fell-i aseggas-a, ur ḥusseɣ ara i ukukru d uguren n twacult? Kra d imi neǧɛeɣ deg wayen yellan d amaɛlal simmal ttakiɣ belli ttfuǧǧuɣ di tira, sɛuẓẓugeɣ i wayen akken yemjajin i wul-iw am lqerḥ, alway d uḥulfu."
Tuki belli simmal tesfazay iḥulfan-is simmal tettensar-as tudert n tilawt.
Tḍur iman-is imi bezzaf tessugun.
tuɣal-as i yinnan-nni tura di tazwara: "Amesri n tidet yeshel ad as-teṭṭixreḍ, wanag win tessuguneḍ ".
tɣuri:
Azwel-agi deg-s
Tamezwarut taɛna Ṭawes s yiman-is akken tuɣ aẓar di tmurt d yidles-is.
Tis snat taɛna nettat tessugun ad tezger i wayen i as-yellan zik d afrag ur tt-yeǧǧi ara ad tili d nettat s yiman-is:
"Mi fukkeɣ tira n wass-a akken ma nella ad nuɣal s imukan-neɣ, ad as-uɣaleɣ i unadi n wid sfazeɣ.
amkan-is ger yimeddukal-iw, uma tella niḍen i yi-sxerben axxam-iw, ad terreɣ ɣer lḥebs uttafttar-agi."
Mazal-itt kan tettargu tayri tafazant zeddigen am waman.
Tewḥel ger tudert n tilawt akked tin tessugun.
Ɣer ɣur-s tudert maččci d tudert "ma ulac ccwalat n subb taliḍ.
"Acḥal d win i as-yennan yakan belli "kem d ṭrad n yiman-im."!
Ɣer ass n wass-a tira n tezzi ɣer wayen yezrin.
Temmekta-d idgen n temẓi-s.
Telha-d daɣen d yelli-s
Taɛweq amek ara as-texdem ur tezmir ad as-taɣ ayen tebɣa degmi drus n tedrimt.
Tenna-k: "Tezga tessuter-d ayen akken ɣlayen s waṭas.
Tiɣin n wayen tt-iseqḍen, d wayen s wacu tettcebbiḥ tezdeɣ-itt."ur tezmir ad as-taɣ lebɣi.
Taqcict-agi tebɣa-tt di nneqmat d nnmara n wid akken iḥeqqren taqcict fernen aqcic".
Aẓekka n.
tuɣal-as i temlilit nettat d gma-s Alex.
Yurar turart ur nemɛin deg yiwen usaru awezzlan tura nettat s timmad-is.
Tura-d yir udem fell-as belli d amejḥaḥ, yessimɣur iman-is, d ssaqeṭ: "deg wakken ixeddem sya d sya yessasay-d idrimen swayes d-yesbanay iman-is ger wiyaḍ.
Irebba tamussni d sin neɣ tlata yimdanen tekkan Yeẓra iman-is belli d axeddaɛ.
Yexdaɛ tawacult, idammen-is d wansi d-yekka.
Ayen yugaren aya d axeddaɛ ula ɣer yiman-is, akken i as-t-yenna.
ur tettcuḥḥu ara i wawal ɣef win tessen.
Alex yewwi-d s lexbar i waya.
Yenna-k: "Ḥala i ttagadeɣ, izeggel yiwen".
Sestrede, yiwen umɣar d ul-is ur ameddakkel n , yuki s waya yenna-k: "Alex sya iḥemmel weltma-s sya yettagad-itt".
Alex tedduri-t tiḥerci n (d isem n Ṭawes deg udlis) imi: "Alex niqalt ad as-qqaren "d gma-s n "Imi
"Skud mazal ur d-wwiɣ ara iman-iw, irebba tasa fell-i imi yugar-iyi".
Akken txeddem d wiyiḍ, tesfaz gma-s.
Akken tettwaɣ i tḥemmel "amnay war tuggdi d ulummu".
Tlum fell-as imi ur tt-yal ara s cwiṭ n yidrimen imi tuɣal fell-as ddunit: "Ma da yella llan wid ikennun sdat-k am
nekk ur kennuɣ ara ɣas akken d tameɣbunt, uḍneɣ, ur yi-fhim ḥedd, d ukkuffir i yi-teskuffreḍ.
Ad ak-nuɣal d nndama
ẓẓayen i lebda n tudert-ik.
Ad ak-nettwali ṭṭerf n tiṭ akken nettwali yenɣan gma-s Abell.
Tḥeqqreḍ-aɣ, tesdermeḍ-aɣ di tɣubbent, armi ula d tamecṭuḥt n Isabel ur d-yeḥnin wul-ik fell-as"
Aɣelluy yecban wagi – am ṭṭrad "n At Atrides! Ur deg-s tissas"– yessefcel mačči d kra.
Tufa belli adlis-agi d adlis "d tin yerfan uma ur iyi-yeffiɣ ara laɛqel ".
Dagi i tuḍen icci-s : Tuki i tyitwin n tin uma mazal tettmeḥḥin iman-is.
Ḥala inzan d isefra n lejdud, wid tessen si temẓi-s, i tt-yettwanasen tettaf iman-is deg-sen.
"Ayla-k am zzher-ik
Lhan neɣ d iri-ten
Akka i k-yura
Ur tezmireḍ ad ten-nekreḍ"
"Ala win yewten d win yettewten
"Iɣeblan sseḍɛafen lferḥ yesǧuǧug udmawen"tuɣal armi taɛya si tazzla deffir Marcel.
Dayen ur tufi ara yid-s tabburt n tayri.
Dacu kan Marcel amɛezza-s mi ara tt-yesmermed.
97 n tebratin i as-tura
"ččurent d irrij ittreqriqen".
Netta ḥala 25 i as-d-yura.
Kkes-d dac ur texdim ara akken ad as-d-isaḥ ; ulac!
Deg wazwel-agi tura 15 n tebratin, deg wakken tennuɣni tura-tent ɣezzifit.
Marcel yuɣal-as d adrar.
Ɣas akken tibratin-agi ssedhuyen-tt, tḥuss aṭas imi ur tufi ara win tt-iḥemmlen akken tebɣa.
Dɣa tuyes.
Tudert-is tḍaɛ s
"yinezgumen s yezzin".
Terra-tt kan i tirga d yinzan n lejdud.
Ɛeddan kra n wagguren d wamek Marcel yerra-as-d tabrat, tufa cwiṭ iman-is.
Yenna-as: "Wa a taqcict, ur yelli deg-m cwiṭ n ṣṣwab! Bezzaf tmeḥneḍ iman-im s usugen.
Bezzaf tcerḍeḍ, tili ddunit d timserreḥt lemmer i am-yahwi ad temmendiḍ !
Nniɣ-am yakan belli ma ur n-ttaruɣ ara mačči d tatut wala d tanegzumt n tmussni yid-m.
Yeṭṭuqet fell-i leqdic.
Mačči kan dɣa imi yi-d-turiḍ s wurfan dɣa ad kem-qedfeɣ s faruq.
Win meqqren am nekk ur ittbeddil ara, s tidet.
Akka ay giɣ, ur stehzaɣ ur stufaɣ, s tidet ḥemmleɣ aṭas iman-iw.
Iɣeblan-im d nitni i d ssebba umeḥḥen tettwameḥneḍ, (Lemmer d lebɣi teffer deg-m tmussni ara kem-yeṣṣawḍen akkin).
Ayagi yessiwɛir timsal fell-am.
Kra yellan inem d ayla-m.
Ur tesɛiḍ dacu ia m-yettwakksen ḥala tɣagit i tettarguḍ tukksa.
Tfehmeḍ akka a taqcict? Serked ihi iman-im.
Ma da yella twalaḍ belli reggleɣ fell-am ẓer akka belli awalen-iw d kem i d ssebba-nsen Ur ssutur ara deg-i ad am-d-fkeɣ aggur amzun d taččinatt.
Henni iman-im: ur yenɣil wara.
Ulac i ibeddlen.
Swakka, ssuduneɣ kem-in.
Marcel."
D tayri tessuli fell-as d asawen i tt-ihelken.
Di tegnit-agi usmermed, hatan yusa-d Nnur yiwen umeddakkel tessen di Tunes, d imawlan-is d-irezfan ɣur-s.
Akka meqqar ad tettu iɣeblan-is tallit.
Tirza n Nnur telha-as.
tḥulfa belli "d tameṭṭut sdat iɣallen n urgaz tḥemmel kan akka ".
Tirza n imawlan-is tessafes-itt, uma yemma-s tga tamawt belli yelli-s ur temendi ara.
tugad ad tuɣal ɣer tid n zik.
Yemma-s "taɛreḍ ad as-tessefhem timsal n ddunit, ad as-tekkes aɣbel uma Ṭawes ur as-yaɛǧib wara deg wayen s-teqqar ɣas ulamma d ṣṣwab d leḥnana n tyemmat."
Tura cwiṭ ɣef Isabelle ara iruḥen ɣer tmarrit a testaɛfu d Alex, tenna-k : "Alex yezga-aɣ-d d afrag, degw akken dayen yewɛa llufanat ssedhuyent tẓiḍanin.
Imi ɣur-sen mazal-iyi d taqcict mecṭuḥen s
35 n yiseggasen yeknan ddaw iablan, ruḥeɣ am wakken mazal yella kra i ttraǧǧuɣ seg-sen, ad yi ḥudden, wanag tili d nekk ara d-yelhun yid-sen".
imawlan yuɣalen am iman-is yessefreḥ
D lewhayem dacu-tt tmeṭṭut ur nezmir ad tbedd ɣef yiman-is, ad terfed aqerru-is, ad tezwi ijufar-is yeččuren d iɣeblan.
D lxerttum,temla-aɣ-d amek tella di yal tagnit, d acu tt-yeblan, amek tedda di nnuqma i yiman-is, amzun tudert-is truḥ di rrayeɛ.
Yeggra-d ad d-nini ayɣer, ayɣer annect-a? Tuttra hattan deg wannar.
Tukkist deg yixef Times argaz n, yuɣal-d si anda i n-yekka tmanya n wussan.
teẓra belli ad yemlil uma ur tuḍin ara aɣbel ; kra n wussan ɛeddan tga tamawt belli mačči d timlilit n s ufella kan, ziɣ : "mačči d tikellax "daɣ netta tenhewwal.
Tusem ddeqs.
Yenna-as :
Lemmer susmeɣ axir.
Nekk d nniya, d ungif : ttif win yettaṭṭafen imi-s.
Nniɣ-as ar sdat ad am-tuɣal d lɛadda ad tfeḥmeḍ.
D axessar! Nnaɣ a Ṛebbi a kra n timmest, uzzlen yidammen iberkanen, tessew-iten 11 n yiseggasen aya! Nekk ssarmeɣ ad tɛeddi tegnit, urfan ad awin tili, ziɣ d aɣiḍi kan i t-ɣaḍeɣ ur ukiɣ s waya.
Tura kra din yennefḍaḥ di zzwaǧ-nni yezweǧ yid-i, imeslayen n wul d-yesrusuy niqalt fell-i, ziɣ "d zzwaǧ n tkellax".
D armi leḥmala i yi-ḥemmel iḍewwer-itt am win iḥemmlen weltma-s, yehṣeb iman-is d gma mačči d argaz-iw.
Yessedha-yi 11 n yiseggasen s lekdubat d ustaɛmel.
Ur telli tayri ger-i d yid-s.
Yuɣal-as s awal:
Lemmer ad iyi-d-inin dacu-t waya.
Yak teẓriḍ belli zzwaǧ-im ur telli deg-s tmeddit neɣ ala ?
"Ttif tidet yesseqraḥen wala lekdeb yessefraḥen"akka i as-qqaren di tmurt-iw.
Ur ẓriɣ ara belli d bu sin wudmawen.
Imi yeẓra belli zzwaǧ-nneɣ ur ittdum ara ayɣer ur yi-d-iɛeggen ara allen deg wallen.
Ɣer ɣur-i tura kra din yuɣal s wadda: Aql-i kkufreɣ, ḥala tarewla di tira ara yi-srekkden-s usbdi ssarmeɣ ad ɣliɣ s irebbi n Marcel ma ulac terwi fell-i.
D lɛacra! dayen iruḥ lḥal i tira: snat n ledwar i yi-ruḥen kan akka, ulamek ad aruɣ kra, di tegnit yecban ta deg ttucewwleɣ ama d ayen d-yekkan sɣur-i lhiɣ ,neɣ diri-yi s tlufa-w ama d ayen yi-ttwaxedmen.
Urǧin ḥulfaɣ d tiḥizit am tikkelt-agi.
Kra n wid yi-ǧǧan ur yi-fehmen ara d tugdin i yi-ugaden: am netta am wiyaḍ.
Ummneɣ-t.
Ḥala fell-as niqalt i ttekleɣ.
Ur cliɛeɣ ara ma nedder akken deg yiwen uxxam, neɣ ma nettili akken anda niḍen – A lemmer d yir tama.
Ummneɣ akka belli ar tama-s ur ttḥusssuɣ ara belli d taɣribt i lliɣ: ḥesbeɣ-t am wakken d tamurt-iw, d yiḥulfan-iw, d astaɛfu-w, imi yeẓra dacu-yi, ansi d-kkiɣ, i ssber i lehmum-iw iqbel-iten ɣas meqqrit.
Ass-a, ibeddel fell-i, yebɣa kan timlilit tafessast, nnig nhaya-s, uma yugi ad d-iwali belli nembaɛad akken yembaɛad igenni ɣef tmurt.
Ussan imezwura mi d-yuɣal si nniqal bɣiq a s-mmeslayeɣ, a t-qenɛeɣ, uma ẓriɣ a yi-d-yer lḥeb
agi ideg zgiɣ lliɣ deg-s weḥd-i i lebda.
Tura drus imennuan ger-aneɣ: ɛeggu yegguni-aɣ.
Xedmeɣ am Marcel ḍeggreɣ aman ɣef yirrij, uma ur ddiɣ d yiman-iw 
Akka ssarmeɣ i ad yaf lehna d tmeṭṭut niḍen, uma kerheɣ imi ur teḥdiq ur tḥezzeb.
Tabaɛ iwumi aḥdaq ? lummeɣ-tt imi yi-tekkes : ɣileɣ d arḍal kan i as-t-reḍleɣ ?
Ayagi merra ixuss di ṣṣwab.
Tiyita ala nekk i turez, ḥala
Marcel ma yi-fukk seg-s : Tawaɣit yugaren tiyiḍ tella-d ass n letnayen iɛeddan tufa-yi-d deg yir tagnit, ur qbileɣ ad iyi-ruḥ ur zmireɣ ad as-zziɣ ula d nekk s waɛrur imi tayri tezdeɣ ul-iw fell-as, uɣaleɣ kkateɣ kan deg iman-iw cubaɣ tameɣbunt n nettaf di tkerḍiwin.
Mmaɣ ɣef ukatar-is sendeɣ-t ɣef texzant.
yeǧǧa-yi deg umraḥ anda urfan, tissmin d nnmara-w ijerḥen, urzen-iyi merra.
Ttnadiɣ ad rẓeɣ kra n wayen idermen deg-i, imi 11 n yiseggasen n zzwaǧ ur deg-sen d-yeggri kra.
Uɣaleɣ d ssiɛqa yecban abruri neɣ ɛad ajraḍ mi ara d-ihubb ɣef tmurt.
Tugna-w tedda d wayen yuran fell-i, tedda s tezmert-iw iɛekfen, tameddit-iw tuɛkist, d tugna iɣef d-yeɣli wannect-a anda ddiɣ yedda fell-i, kra din iqerreɛ-iyi ad tisreɣ s tawant.
Tugna-agi d-immalen iman-iw tebda uqbel ad zewǧeɣ.
Anda ddiɣ tedda yid-i lbaḍna-w, taxessart-iw akk d tebrek n yiḍ-iw.
Tugna ur d-temmal ara kan udem-iw, tegla-d ula s yiman-iw .
Tegla daɣen s iẓuran ittuqelɛen d wayen ccniɣ.
Di tugna-agi tuɣal fell-i tebrek n tudert, uɣaleɣ d tasusamt, nnejmaɛeɣ fell-i, ḥulfaɣ deg-s rekkmen iẓerman-iw.
Ksan fell-i icebbuben iberkanen, am leḥrir, udem-iw yeqqaṭer imuyag-iw fgen, lecfar ɣlin acemma, iẓri-w lemmer ad yaf tameddit-iw wissen anda, deg yiman-iw yecban tajeǧǧigt tazwaɣant.
Dacu-tt lfakya itezzin akka di lbal-iw, ɣef temẓi-w d wayen mi nwiɣ? Acḥal ɛni di laɛmer-iw?
Kra n tukkisin seg wungal Amesri amsugen.
Ixef : Times.
Ass n lexmis deg-yiḍ, tura tabrat i , ɣas akken mazal-iten deg yiwen uxxam.
Temla-as akk ayen yeḍran yid-s, ama d ayen i as-iɛerqen di temliliyin, iablan, d tuggdi tuggad imi d-teggra waḥed-s.
D nettat i d ssebba yewwi-asen-d kan ad msebrun.
"Wa
"Ḥdac n yiseggasen i nella akken armi d ass-a i ak-nuriɣ tabrat ɣas akken mazal-aɣ deg yiwen uxxam.
Nezga nettnaɣ uma urǧin rriɣ acekti ar tira! ¨ẓriɣ ur d-yeggri usirem, uriɣ-ak-in tabrat-agi akken ad kkseɣ fell-i lxiq akken ur yi-sedram ara.
"Wuɣur ara zziɣ? Sani? Yeggra-yi-d uttafttar-agi azeggaɣ d yisebtar imellalen.
D attafttar i yi-d-isaḥen d cwiṭ n yiccer n tḥezzeq lkaɣeḍ.
Teṭṭseḍ ?
Isabelle ula d nettat teṭṭes turselt ɣef wul-is.
Ḥala tamcict i ɣaḍeɣ tɛawez yid-i twanes-iyi, la tesmiɛiw txebbec ɣef tawwurt.
"Ass-a ḥulfaɣ d nekk i iwaɛren, d nekk i d ssebba uɣisi yewten ger-aneɣ.
Suref-iyi.
Uma ɣur-k ad tɣileḍ ayagi isehlen fell-i ad ak-t-in-iniɣ.
Ɣas ṣaḥeɣ, ɣas usmeɣ ur d-cqiɣ ara mi yi-tbeddleḍ s ahat tif-iyi akken k-truḥ, meqqar ad tafeḍ lebɣi-k yid-s.
Asmi tekkreḍ ad tesnunɣeḍ snat n teklutin ɣeẓẓaɣ tuɛlect fell-ak, lliɣ-ak d ssebba i tmezwarut, tayeḍ mi tefkiḍ tiṭ ɣer waṣuk) n tmassurin di ; imir-n i ak-giɣ tamawt belli ul-ik imal ar , d nettat i ak-id-yerran ar teklut awi-d ukan meqqar ad d-temmleḍ ayen yefren deg-k n tmussni deg-s.
Ur ɣileɣ ara ad k-tawi.
Ini-yi-d d tidet yewɛer ad iyi-twaliḍ tikkelt mmendiɣ tikkelt ttuceggbeɣ? Akka i teffeɣ ih.
Win i as-yennan ad idireɣ ussan am wigi.
Aql-i deg-sen ass-a.
Tudert ɣur-k d tarewla, nekk ɣileɣ tebɣiḍ kan ad tesbuḥruḍ cwiṭ ul-ik ma tbaɛḍeḍ cwiṭ fell-i.
Tamussni d Marcel Arrens nniɣ-as ad iyi-tessedhu cwiṭ, ɣileɣ-t d ttawil akken ur beṭṭuɣ ara yid-k meqqar ad ifsuseɣ fell-ak.
Fhem-iyi-d a : Ayen yellan ger-i d
Marcel am wayen yellan ger-i d yid-k.
Kečč d argaz-iw ur k-xdiɛeɣ ara: Di lbal-iw ur k-rriɣ ara d win ukkud ttnaaɣ.
Akken bɣuɣ ssneɣ Marcel kečč deg wul-iw i tzeḍaɣ; Lemmer d ayen niḍen tili ur ttissineɣ ara Marcel.
Tabaɛ ad iyi-d-tiniḍ ur ssugut ara awal ɣef wayen yellan d ger-i yid-m.
Ad nini belli ahat ilaq ad uɣaleɣ d aḥlul ad bbaɣ daxel, ad fsiɣ deg-s, ur ttnadiɣ deg-s 
Amteddu??Lekra, Lefḥem? Yelli-tneɣ?...
Tesɛiḍ lḥeqq ma tesmektaḍ-iyi-d akk iɣeblan-agi.
Ad nini daɣen belli tigi merra kkiɣ nnig-sent, imi ttḥebbireɣ kan i tlufa n yalass amek yiman-iw, targuɣ ɣef ad ara tent-fruɣ, neɣ ad uɣaleɣ ar iɣeblan-iw yezgan fell-i, d uḥebber yesnernayen deg-i iɣilifen n tisselbi.
"Wa , ẓriɣ truḥeḍ-iyi daya.
Akken tebɣuḍ tiniḍ belli mazal-ik yid-i, nekk ḥulfaɣ i wul-ik isewweq ar tin niḍen, tin iyi-tessedhaḍ ḥdac n akken tettcebbiḥeḍ s wawal akken yiseggasen aya.
Tettagiḍ tifrat.
Tḥeqqreḍ amsefham.
Kečč ima ad-tent rebḥeḍ merra ma ulac ala, kra yellan i yiman-ik kan.
Ass-a, ur tebɣiḍ kra.
Dayen tura tugiḍ ad iyi-tfehmeḍ, ula d nekk ur ferzeɣ acemma deg-k.
Aql-i ttuɛelqeɣ deg yilem.
Lemmer ufiɣ a ad yewsaɛ lxaṭer-iw, afus-iw ɣef wul-iw.
Ad ishileɣ, ad lhuɣ, ad uɣaleɣ d tukyist.
Tura aql-i di tlemmast n tmes la reqqeɣ cwiṭ cwiṭ sdat-k.
Yeggra-yi-d kan: ad baɛdeɣ fell-ak d wagi i d ixef-is.
Ur iyi-qqar ara belli ḥala tamettant i d ixef-is fell-ak; ur ttuɣal ara ad d-taddreḍ iqerḥanen-agi, imi awal tamettant ma tella-d ad mmteɣ yid-k.
Ẓriɣ ulamek teddreḍ ger snat n tulawin.
Ayɣer i yi-tbeddleḍ s ? Tɣileḍ belli mi walaɣ Marcel tezziɣ-ak s waɛrur? Neɣ mi ara d-uɣaleɣ si d-uɣaleɣ ? ahat tesmektayeḍ-iyi-d i tikkelt tḥemmel s waṭas.
(Tenna-yi:belli am kem am nekk yiwet ur terbiḥ tayeḍ ulama ɛacrin n yiseggasen i neqqim akken).
Akka ih kečč d yiwen nwen: sakin yiwwas ulac akk; ad tɛiwdeḍ ssira.
Awi-d kan imi ur nemsekrah ara.
Tebɣiḍ kan ad tidireḍ akken i ak-yehwa?Tameddit-a uḍneɣ-ak aɣbel mi k-walaɣ tḍaɛfeḍ mačči d kra.
Qqneɣ allen-iw ɣef tmendit-ik, amzun akken sluɣeɣ-ak tala.
Ur fhimeɣ ara dacu-tt n ddaɛwessu i aɣ-yebḍan?
Wissen aɛni tameddit-nneɣ ḥdac n yiseggasen aya tesdukkel tuyat-nneɣ, nniyat-nneɣ, tuggdiwin-nneɣ, d wayen tameddakkelt-iw ḥala teqqareḍ-as belli d tabeṛṛanit akk i aɣ-d-iṣaḥen di sin? Ḥdac n yiseggasen alla nekni tettrejlij akken nɣil wa ad yerfed wayeḍ, wa ad iḥudd wayeḍ, ziɣ ur teffiɣ ara akken neɣ ala? Nemmuger lehlakat akken, nessarem akken di sin (tecfiḍ asmi i ak-tefka tasa-k ad iyi-tdegreḍ ar temda akken ad ɛumeɣ di kkes-d ayen ur texdim ara akken ur aɣ-yettaɣ war ma d tura tenneqlabeḍ d wagi i d zzwaǧ n ḥdac n yiseggasen? A ur lliɣ ara d taɛeggunt, ukiɣ-aɣ belli tettnadiḍ ad teqɛed tudert-ik deffir-i.
Ttxil-k ur kkat ara deg-i.
"Teṭṭseḍ, ulamek n-kecmeɣ ar texxamt: kra nebna akken ihudd, wissen ahat ad as-nuɣal i lebni tura.
Tadukkli-nneɣ iwakken ad tɛawed talalit ilaq ad nemjaji i kra i aɣ-yebḍan.
Lhud d ccɣel-ik a xdem, ur as-qqar ara d nekk i k-yessefcalen.
(d tidet-ik dɣa ad iyi-d-tas di lbal belli uɣaleɣ-ak d aɛewwiq?) A wi k-yeḥkan akken uḍneɣ imi tebḍiḍ ula d yellit-neɣ Isabelle.
Ad as-tiniḍ sacu k-yerzan, ur d-tecqiḍ di kra amzun akken tura i d-tluleḍ.
Dayen fukken-ak wawalen n leḥnana ma d widan-iw ẓriɣ uzlagen.
Ɣas akken ur k-ṭṭaxreɣ ara, ur k-ǧǧiɣ ara a .
Asmi nella di urǧaɣ seg-k ayen ara aɣ-yefrun ɣas akken telliḍ d amuḍin deg wusu.
Akka i d nekk.
Mačči d kra i xedmeɣ akken ad d-tqerbeḍ ɣur-i akken qerrben medden ɣer
Ṛebbi.
Ass-a zedɣent deg-i tissmin uɣaleɣ d ssem.
A wi yufan a
Ṛebbi ur ttuɣaleɣ ara ad rǧuɣ kra deg walbaɛḍ; kra i yi-ḍuṛṛen, kra i yi-ssehlaken ad t-jemɛeɣ kan i nekk, ad ttaraɣ ar daxel.
Sgellin Isabelle tenna-yi-d "ma tḥemmleḍ-iyi a Yemma? Daɣ netta ḥezzqeɣ-tt-id ɣur-i ssuduneɣ-tt.
Teggra-yi-d Isabelle am tezweɣ n wudem, mummu n tiṭ-iw, am wakken timlilit yid-k tella-d kan ad ddukkleɣ d yiman-iw! ḥesbeɣ-k d iman-iw ahat ɣef waya ur k-cuḥḥeɣ ara akken ur cuḥḥeɣ ara i yiman-iw nekk.
"Ttḥader iman-ik imi zgiɣ-ak-d d-aɣilif uɣaleɣ-ak d aɣilif.
Uma anef-iyi ad nnameɣ weḥd-i imi tura kan ara tebdu tudert-iw d tiḥizit.
"Ssudeneɣ-k a .
Tamecṭuḥ-ik."
Lǧemɛa tameddit
"Amek ara aruɣ tiririt i tebrat-iw urɛad tt-lliɣ ad as-ɛiwdeɣ taɣuri.
La yi-qqar belli ur ibeddel wacemma ger-aneɣ, uma yeqqar-d belli ḥdac n yiseggasen aya ikellex-iyi, yessedha-yi s yikediben.
Aɛni ur d-rriɣ ara s tamawt i waya, ladɣa yiwet am nekk yettɛasan mliḥ iman-is! Sani rriɣ ihi tiḥḥerci-w? Amek ara nnesreɣ i tilufa am tigi? Zemmeɣ iman-iw imi ttwakkelxeɣ ur ukiɣ d yiman-iw.
Daɣ netta zedɣen deg-i wurfan mačči d kra.
iɣil am wakken ssarmeɣ ad yili d Alex.
D lewhayem, ulamek ara as-iliɣ d weltma-s Ɣer tama n umelḥan n ḥala Alex i d gma ifazen.
Uma Alex amzun akken yemmut.
Yemmut s tmara n .
Imi nniɣ-as a-d-rreɣ gma s s wakka dɣa i d-yeɣli fell-aɣ beṭṭu.
Yuɣ lḥal Alex iruḥ-iyi uqbel ad aɣeɣ ?...
Akka iḥemmel s ṭaqa deg wass ihi, amezwaru ideg tt-iwala.
Ur iyi-d-iɛeggen ara akken nekk ɛeggneɣ-as i.
Nekk mačči am netta, ur bɣiɣ ara ad t-beddleɣ s wayeḍ, assa ufiɣ belli ccḍeɣ imi ur rbiḥeɣ yiwet.
Tilufa teddunt ttnernayent ass deffir wayeḍ ur asent-ukiɣ
Yerna yis-i i yessen ! Melmi kan i teḍra tedyant, di tegrest iɛeddan, anef kan, fiḥel ma seddaɣ-d anebdu di yugi ad yamen belli ɣliɣ d tiḥizit ur telli tizzya-w.
Ulac uɣilif.
Anef-as ad yessedhu iman-is s wakka, yesṛaɛ amzun tewwet-it ssiɛqa: yesqewqiw yettmal akka d wakka.
Yettenhewwal yal tikkelt mi ara as-tecmumeḥ , neɣ mi ara as-tḥezzeq cwiṭ afus, neɣ ɛad mi ara as-tesbecbec cwiṭ n wawal s ameẓẓuɣ am lbaḍna.
(Wissen kan ma da yella daya i yellan ger-asen? Mi ɛerḍeɣ ad as-d-yecceḍ wawal ɣef waya ittbeddil-iyi llaya.
Ssarameɣ kan iḥulfan yesɛa ar ur ttdumun ara.
Walaɣ yexleɛ imi ssneɣ Marcel ɣas yeẓra belli d timlilit n sufella kan.
Nekk ẓriɣ ayagi uqbel-is! Iɣil d tushilt i lliɣ deg waya win yeddan yawi-yi.
Uma nnig wakken Marcel d aweṣṣi i yi-ttweṣṣi wi as-yennan ar sdat ur d-yettili ara wayen nniḍen gar-i d yid-s? yura tabrat i.
As n 28 di meɣres-d amulli wis ḥdac n zzwaǧ-nneɣ.
"Teṭṭseḍ mi ɣriɣ tabrat-im.
I tikkelt tis snat am in-rreɣ deg uttafttar-agi inem azeggaɣ.
Tesɛiḍ lḥeqq lemmer d lebɣi di ḥdac n yiseggasen yezrin d tidet kan ara yilin ger-aneɣ.
Tadyant ur meẓẓiyet ara, ur teshil ara; wamma tili ad am-in-iniɣ tidet imi tidet tettawi ɣer tmendit u tameddit nettat tettawi ar tidet.
"Ur ttuɣaleɣ ara ad aruɣ deg uttafttar-agi.
Dacu kan ur tt-id-ttaf ara d ssebba akken ad tewteḍ di .
Ur tezzi ara akka d wakka ɣef tidet.
Tidet yiwet kan i yellan.
Anef-as i Ṛebbi di tama-s.
D nekk i d amassay ɣef waya, dacu kan ur am-qqareɣ ara belli ḍelmeɣ."
Tukkisin seg yixef : Asdeffer unẓir.
tḥemmel d izumal Marcel, uma netta yelha-d kan d umahil-is.
Drus i as-yettara ara di tibratin, tikwal ulac akk.
tezga tettaru-as netta yesɛuzzug-as
Uriɣ tabrat ɣezzifen i Marcel.
Simmal yessebɛad fell-i simmal ttaẓeɣ ɣer-s.
(Ttɛegginen medden ɣef wariḍeṣ ileḥḥun ɣef ssqef?) Ulamek asiwel ma ulamek, am win yessawalen deg wulac ur sliɣ ama mi lliɣ d, axḍib-iw amezwaru, wala amseḍmaɛ n tlawin yellan d amesri-w amezwaru.
Asiwel am wa ufiɣ-t d Marcel d imi d nitni i nudaɣ ufiɣ-ten.
Wissen aɛni ḥemmleɣ lbenna n txessart imi akka tthudduɣ iman-iw akken ara t-yini
Marcel.
Ahat yella waya.
Dacu ara d-yaf n ubrid akken ad iyi-ssebɛed fell-as? Ahat ad yerr iman-is d argaz-nni iwaɛren ɣef tmeṭṭut? Ur cukkeɣ ara.
Uma ansi iyi-d-tekka nnmara armi t-cqerweɣ nniɣ-as: "Akken tebɣuḍ tecfecleḍ-iyi, ad jgugleɣ deg-k armi akkin!"
Zik, Mi ara s aruɣ tira-w d accug i tetticcig tira-w si lferḥ.
Tura urfan d uḥeccem ttwaḥecmeɣ tira-w tuɣal qessiḥet ur deg-s leḥnana.
Kra n tirawt qessiḥen ttuɣaleɣ-asent s wadda akken ad iḥninent cwiṭ, am wakken srusuyeɣ kra n tijeǧǧigin di tlemmast umadaɣ, yecban:
"Sani newweḍ a Marcel? Aɛni ulac imennuan ger-aneɣ?
Twalaḍ ddiɣ-ak di lebɣi ? Tebɣiḍ ur selleɣ, ur ẓerreɣ acemma fell-ak di tegnit ideg wiyiḍ zemmren akk ad naẓen ɣer-k ma d nekk ala ? Anef-asen kan i wussan yezrin ad ɛeddin, fiḥel ma mmeslayeɣ ɣef wayen i yi-ḍuṛṛen imi ur ttwafehmeɣ ara.
Tenniḍ-iyi yiwwas s uɛenfeq belli : "Nekk akka i lliɣ ddem neɣ sers mačči di ccib-iw ara beddleɣ ".
Ɣas akken nniɣ-ak "ad ddmeɣ ".
Tuɣaleḍ-iyi d tissirt yeẓẓaden.
Ayɣer ad lummeɣ ɣef tessirt i yi-ẓẓaden ? Dacu i yi-wwin ad greɣ iman-iw ger iɣuraf.
Tissirt ur tzeggel ara irden.
Irden mi ẓḍen ttuɣalen d lfarina tamellalt.
Wissen kan lfarina teẓẓadeḍ deg-i ma tecbaḥ neɣ ala!
"Nekk d mm nmara, uma win i as-yennan belli ur yettamen ara ad xedmeɣ akken? Waɛreɣ uma win d-yussan ad iyi-snuɣni.
Ad as-tiniḍ tḥemmleḍ ad tesnuɣniḍ wid i k-iḥemmlen? D lfereḥ-iw ma tenniḍ yella waya! Aṭas n tikkal niqal bɣiɣ ad tefruɣ yid-k s ubrid n faruq – Yerna ad ad ak-iniɣ:"ɣileɣ d tazemrant i lliɣ; dayen tura, ur zmireɣ i uḥqar am wa."
"A Marcel, bɣiɣ kan ad fehmeɣ.
Ad ak-iniɣ tidet mazal ur ttuqenɛeɣ ara.
Kra n wayen i yi-d-tenniḍ di , d wayen meyzeɣ, ula d aceṭṭeḍ-nni nemceṭṭaḍ s wawal di tqubbet, ufiɣ mazal ur ttuqenɛeɣ ara belli yella ad-kkseɣ iman-iw seg-k
Ẓriɣ ccḍeɣ cwiṭ ɣur-k.
Ur xemmemeɣ ara akken i ilaq imi ɣileɣ tadayant-nneɣ ad d-tban ɛinani.
Uma ar taggara ufiɣ belli tasusmi d tuṣṣra s wazalnsen.
Uẓiɣ-en ɣur-k neɣ ala?
"Ḍuṛṛeɣ-k aṭas s lhemm-iw, sbaneɣ-ak-d taluft yellan ger-i d ɣas akken ur zmireɣ ad msebduɣ yid-s: tenal-yi ɣef zik lḥal.
Ur teẓriḍ ara belli aṭas i ttnadiɣ ad issineɣ? Wissen aɛni ur uksaneɣ ara imi kra i yi-d-tuzzneḍ d awal zik luqceɣ-t d alqac?
Tagrest yezrin ur d-tesriseḍ ara ifergan ger-aneɣ.
Yerna ur ibeddel wara.
Tḥemmleḍ ad ẓreɣ belli ur teḥwaǧeḍ acemma, ur teḥwaǧeḍ ḥedd akken ad tfarḥeḍ.
Wanag nekk aḥwiǧ-iw d lferḥ-iw d kečč: Ahat ad iyi-d-tiniḍ belli ttanint-iyi tsekkrin, neɣ ɛad ad d-tafeḍ amek ara yi-tḍeggreḍ?
"Ad ak-d-alseɣ belli bɣiɣ kan ad fehmeɣ.
Treggmeḍ-iyi di tikci n leḥnana (alamma d tamayin akkin.
Ɣileɣ ad iyi-teǧǧeḍ cwiṭ n umkan di tudert-ik d wul-ik uma s tlisa-nni i ak-n-uriɣ di tebrat-iw tamezwarut.
Kečč tigi yakk tessneḍ-asent, ulac taɣawsa taqburt ur nerriẓ ara ɣas azal-is ɣur wid yesnuzuyen tiqdimin ɣlayet .
Deg usensu Saturne treggmeḍ-iyi di tikci n leḥnana (alamma d tamayin akkin.
Umneɣ uma waqila zegleɣ-tt?
"Wehmeɣ ayɣer d-uɣaleɣ ɣer-k yerna achal aya ur iyi-d-turiḍ kra? i d-mazal nettmektay-itt-id asmi nemlal di temda n Nefta lemmer d lebɣi ad neqqim kan deg-s imi ayen yelhan deg-k nettaf-it deg yidlisen-ik.
Imirn ur tezmireḍ ara ad iyi-tḍuṛṛeḍ, uma ur ẓriɣ ara belli Armande tezga-ak-d am twekka di lfakya.
Ahat ad iyi-d-tiniḍ ayɣer asmekti-agi?...
"Tecfiḍ ɣef umɣar-nni mi ixuṣṣ yeẓri deg usensu amek i ak-yemmal kra yellan di temda n Nefta amzun akken yettwali-tent.
Melmi kan i yemmut.
Mazal-it ger wallen-iw ad as-tiniḍ d s tamɣart-is mellulen d wallen-is tuwhimin Acḥal n tid-nni ifazen i d-yerzan ɣur-s (ayagi yura deg udlis-is n wureɣ usennasu).
Ma ttar timucuha d-yettudumen deg yimi-s.
Yesfaz tisura d iẓeḍwan.
Wamma rrmel yettargu-t.
irebba yid-s tamussni akken kan i ddukulen din.
Tikḍift iḥemmel umɣar-nni newret-itt: deg-s lerqum iqburen n Qirwan, drus n wid ten-yesɛan.
"Tessuquleḍ Macbeth.
Asmi Isabelle aseggas di tudert-is tegreḍ tamawt i usekkud-is.
Mazal-ik ger wallen-iw s userwal n ssaḥra, tarkasin, tamḍelliwt ɣef uqerruy-ik annect ila-tt am tin n yimsebriden n uneẓruf : ass-n si Biskra i d-tusiḍ.
Tmerḥeḍ yakan ar Gafsa (mm yidurar ɛlayen) akk d yesunnuɣ yessekluy armi yeɛya iferrawen n tezdayin yetthuzzu waḍu d kra n wudmawen ɣas akken tezzin fell-as yizan ur d-yecliɛ ara deg wakken yenhewwel-it wayen yettwali.
"Ma d nekk, rekkbeɣ ɣef zzayla zziɣ-d d temda iruḥ laɛqel-iw.
Tazmert-ik ula d kečč din i tufa iman-is, tenniḍ-as i umɣar-nni iɣef ɛzizet "tɛeqquct n", wuɣur d-rzan ddeqs n yimyura mussanen: Win d-yerzan ɣer ccbaḥa n Nefta, ad yettu Biskra!"
"Yettɣiḍ tura mi nemfaraq, lemmer ur nemyussan ara axir neɣ ala?..."
Nekk d nezga nettnaɣ, ur nethenna ara.
Nessedhuy imanen-nneɣ s leḥnana n taɣect swayes nettẓalla.
Seg wasmi mfaraqeɣ d uxḍib-iw amezwaru, ɛacrin n yiseggasen aya, ar tura ur yeḥli lǧerḥ-iw fell-as.
Ul-iw yugi ad yecɛef ɣas akken d aḥnin.
Ḥala yiwet n temkerra i walaɣ d abrid ara awiɣ.
Tukkist seg yixef aneggeru : tugi tayri tasemmaḍt n Marcel ladɣa imi ur d-yecliɛ ara seg-s.
"Ass n lexmis
"A Marcel ayen akk rebbaɣ fell-ak n leḥnana d agguren aya teẓriḍ-t.
Akken i ak-yehwa ktil-it neɣ urar yis-s.
Ktil ar daxel n wul-ik akken tebɣiḍ tayri – imir-n ddaw laɛnaya n Armande i telliḍ-tenniḍ belli yid-i i tettḥulfuḍ i yiman-ik d argaz.
Qebleɣ kra yellan ur qblileɣ ara kan ad d-teffɣen deg-i iɣeblan, d wurfan akken d-iteffeɣ skker di tbiṭrabt.
"Ttnadiɣ argaz ar tama-w.
Mačči aɣerrus neɣ ameskaɛrer, ala argaz iɣef ttnadiɣ.
Uma ttnadiɣ argaz akken t-bɣiɣ, am ddkir.
Yettɣiḍ mi d-neggra di tegnit ideg drus deg-sen!
"Tura tewwḍ-d "nnuba n tidet"akken ad ẓreɣ dacu i swiɣ ɣur-k u ma da yella lliɣ-ak di lbal.
Wali tura sani tessawḍeḍ
"Amana tamecṭuḥt "mm wul amaɛlal ".
Wissen ma tella tin ara yerren akka am nekk iman-is d taɛelǧet ger yifassen? (ẓriɣ la s-ttalseɣ wawal!) Tayri tekka nnig waya, tamesrit lemmer tufi ad tuɣal d taklit ger yifassen n win tḥemmel.
Uma nekk mazal ur ssawḍeɣ ara ɣer din.
I kečč i lebda.
Tiḥizit d yemma
Azwel-agi d asuɣu n wahruḥu.
Tameskart temmal lbaḍna i yemma-s taḥnint akken ad tt-id-tsukkes deg yiɣeblan-is.
Akken kan ara yebdu taɣuri, ameɣri ad yeg tamawt i yixfawen n yizwal.
Akken ma llan wwin ismawen n urgaz.
Azwel n "Tiḥizit d yemma"yekka-d seg yiwen usefru yura-t umedyaz afransis yennan:
D ṭṭalba d udlis imedlen
Amek ara tfehmeḍ amcubbax am wa : D tiḥizit uma ddeqs n yirgazen ukkud trebba tamussni tnaggalt neɣ ɛad tasaḍt.
Ungal-agi yeffeɣ-d deffir n Ṭawes di 1995.
Yecrew-d akk ayen tesɛedda Ṭawes deg wayen yaɛnan zzwaǧ-is d tayriwin d wa d wayeḍ.
Yal tayri temmuger teffeɣ-as deg-s tirga mxalfa.
Deg wungal-agi ad d-banent tedyanin s telqay.
Aɣrab war amidag
Tiḥizit d yemma
Ha-t-an
Nwala-d deg wayen yezrin amek Ṭawes tikkelt isem-is: tikkelt ur tufi ara amek ara as-dumment temiliyin nettat d yirgazen temlal akken ad as-ilint d ttawil i usenerni di tmussniwin.
Nudder-d daɣen ssebbat s yiqerɛen i waya.
Ayɣer yal tikkelt i teččeḍ-as lferḥ?
Deg udlis-agi wis rebɛa ad nḍil ɣef ccwalat nettat d wiyaḍ.
Ma tefka lehna i terwiḥ-is?
Ma terra ticɛaf i yiman-is ɣef uzgal tezgel iḥulfan n tayri?
Neɣ ma da yella texreb ddunit-is imi ur tezmir ad tekk nnig wayen i as d-yezgan si temzi-s d aɛekkur yecban: ttrebga tawɛarant n yimawlan, aḥqar tettwaḥar tmeṭṭut, tuggdi n yirgazen, nnif n tmeṭṭut, dacu ara yinin medden fell-as.
Ahat d annect-a i iɛekkuren ur tt-yeǧǧan ara ad d-telhu d yiman-is d tilellit.
Tazwart.
Deg tefyar timezwura yettbin dacu ara yilin deg udlis.
Snat n tektiwin meqqren flalint-d deg wungal: Tamḥizit d uɛewwiq ur tt-neǧǧi ara ad tili d tameṭṭut.
"Zik mi ara ḥusseɣ i kra n tyita ssawaleɣ, tura ur yelli iwumi ara ssiwleɣ.
Simmal ttedrameɣ di temḥizit-iw, qqareɣ-as tasraft akken i ilaq.
Ṛebɛin n yiseggasen di tudert-iw mazal ur yelli win ara yi-fehmen ur yelli swacu ara maggreɣ ddunit cubaɣ llufan di dduḥ."
Di tazwara n wungal tudder-d isem n Luc.
Tenna-k
Ṭawes belli d argaz ara "iyi rren d tameṭṭut s tidet"...
Akken bɣun uẓan-d ɣur-i yirgazen, yal wa d acu-t, yal wa ansi-t, ruḥen am wakken ur d cliɛeɣ ara deg-sen.
Mazal ur wwiḍeɣ ara d tameṭṭut.
Tameṭṭut d tin ḥninen, yettaɣen awal i yiman-is, wamma nekk amzun d lfakya yugin ad teww".
"Luc yedder.
Luc yezmer ad d-yelli tawurt, uma ɣer ɣur-i yemmut imi ulamek i as-lliɣ d lmendad ad d-yuɣal am zik, ur iyi-yessin ara akken i ilaq daɣ netta ur as-ttsemmiḥeɣ ara ayagi."
Uma tɛeggen-d belli ayagi d targit mačči dayen yeḍran.
Tenna-k:
"Mi d-yewweḍ yiḍ, mi ara ṭṭseɣ di texxamt-iw, deg wusu-w wezzilen, srusuyeɣ-d ger wallen-iw kra akken n udlis ur nelli s tidet, ttafeɣ deg-s ismawen n wid i yi-d-iqerben d wid i yi-ceṭṭḍen d aceṭṭeḍ."terna di tira tenna-k: "snernayeɣ deg usekfel ahat ad maggreɣ tilemẓit-nni lliɣ zik am wakken ḥedd mazal d-yuẓa ɣur-i.
Llit adlis-iw deg usebtar amezwaru azegza yemcelleɛ deg-s waggur."
Tamuɣli-agi tamezwarut degreɣ ɣer udlis tella-d iwakken imeɣriyen ad d-afen dacu i d ssebbat swayes tesmermed iman-is Ṭawes.
Mmektit-d d.
Izrar amelḥan.
Annar ideg tettidir Ṭawes yemxallaf ɣef laɛwayed swayes d-tetturebba di twacult-is.
Tenna-k:"Timeddukal-iw akk sɛant imarayen-nset", wamma nettat ssḥefḍen-as ad tebɛed ɣef warrac.
Tenna-k: "Ad as-tiniḍ yella win iyi-ttɛassan, ur rkideɣ ara."
Ahat di twacult-is ur tufi ara leḥnana? Naɣ nettat txuṣ-itt.
"Ulac win i yi-selfen, neɣ yi-cuqqen ama d baba ama d yemma."Tayemmat taɛzizt, yuffeg fell-as leqdic am tzizwit d ufrux." "ur d-telhi ara d yelli-s yennuɣnin amzun mačči d yemma-s."Ababat ɣas akken "yetturebba-d s tekrityanit, mazal-it yettwaaqqen ar laɛwayed n tjaddit" "Mmdeɣ deg wannar ideg ulac leḥnana tura walaɣ ar twaculin niḍen".
Tayemmat taɛyu tettweṣṣi di yelli-s akken ur tettaǧǧa ara ur tetteffeɣ ara ɣer yiberdan.
"Cfu a yelli kra n tin iruḥen weḥd-s, tettuɣal-d s wayen niḍen"Tenna-k Ṭawes s yisem n belli "Imeslayen-agi uɣalen-as d ssem n tudert-is yekksen ccbaḥa d yiḥulfan i tayri."(Ad d-nesmekti belli yemma-s n Ṭawes Faḍma At Mensur ur tettwaɛqal ara ɣur baba-s mi d-tlul.
D ccfawat-agi i tt-yerran tettḥezzib ɣef yelli-s.)
Imi ur tezmirt ara ad taf amaray i yiman-is terra-tt i targit fell-as.
"Ttawiɣ ger wallen-iw amaray ifazen, ttarguɣ ttjellibeɣ fell-as, ttakeɣ-as ifassen-iw.
Ur yesɛi ara isem uma udem-is d lmalaykat am yemma."Targit qrib teffeɣ fell-as.
temmuger yiwen ilemẓi deg wadeg n tmacint.
Mḍeggren tiṭ n wuccen s ulli, syen tekcem di targit tcax.
Uma timlilit-agi ur d-teḍri ara, d targit kan.
Ger targit d tilawt, ḥuss-as i "leḥnana n wul "tessedha-tt.
Ɣef
"Drus neɣ ur ẓriɣ melmi d-yekcem ar wul-iw, imi cwiṭ kan akka iruḥ yeǧǧa-d deg-i ccfaway yesfiṭṭijen?"
Tura imi temmed d tameṭṭut talemmast, tuɣal i tudert-is s tmuɣli.
Teǧǧa tirga di ṭṭerf, terfed ṛṛay di ṛṛay imi ur tewɛi ad teddu di nnuqma i wayen iwumi ur tezmir.
Tezzem iman-is ur tcuḥ i tidet n wayen iɛeddan fell-as.
"Yerna iwumi tuqqna tuffra di tidet? Anwa i yuḍnen fell-i aɣbel ? Ad as-tiniḍ snat n tuǧǧal i yellan deg-i ? Tin n yemmuten ɣef zik lḥal ulamek ad d-yelhu yid-i, akk d tin n Luc ten-yugaren akk deg wayenni yi-yexdem n ccer? Ma d baba-s n yelli Isabelle, win ukkud mselḥaɣ ḥdac n yiseggasen iberkanen, hatan ass-a yufa iman-is, ur telli tmeṭṭut wala dderya, yedder s uqerru-is kan ur yesɛi iɣeblan si zik-is.
ucbiḥ n , ɣileɣ d aẓebluc-nni ssarmeɣ ad t-selkeɣ
Dayen tura terra-d s tamawt yal tikkelt mi ara temmuqel ɣer deffir belli kra yeḍran yid-s d nettat i d ssebba n yiman-is.
Terna nndama ɣef waya.
Tezga tettmektay-d ayen yezrin si temẓi ar temɣer amek i tezgel tudert d-tewwi.
Yal mi temlal argaz ad tettwehhi amek ara as-teffeɣ ar sdat.
Tenna-k ɣef "Lemmer d tin iferẓen tili deg usekkud-is i d-iban fell-as belli ur yessawaḍ yiwet."
Ur teǧǧi acemma deg wudem d-tesenɛet , "d ageldun ur nettdum".
"Asekkud-is ifaz ɣas akken kukraɣ uma ssarmeɣ ul-iw ad d-yedduqes akken ad iyi-sfel akkin ar wanida ad afeɣ lebɣi-w".
teckunṭeḍ deg usekkud n tt-yessefraḥen.
Tenna-k: "Urawen n yifassen-iw d tasraft n tmucuha, lerwayeḥ d iwerdanen yetabaɛ-iyi iwakken kan ad iyi-tbaɛ".
Ḥala ur nettnadi ara ɣef temẓi-s wala ɣef laṣel-is: "Yefreḥ mi as-nniɣ belli laṣel-iw n ugdud Amaziɣ di Tfarka ugafa yessewhamen ar ass-a: s tmuɣli, yettnadi di tfekka-w ma cubaɣ dɣa s tidet laṣel Amaziɣ.
Wissen sani ara taweḍ temlilit d lemmer ur d-iger ara ger-aneɣ?..."
Ad d-nesmekti belli tewwet-d di i as-yellan d yir lfal.
Teqqar belli "d lmalaykat tiberkanin, d "bu txessarin"d-yeddan kan akka "di tudert-iw."
Ɣas akken tedduri laɛwayed n temẓi-s ulamma truḥ yiwwas terza ɣef s axxam-is.
Teẓra belli "ur as-id-yewwi ara ad texdem akken amzun taɛfes ɣef lewṣayat n tyemmat".
tesfaz yecban wid ɣef d-temmeslay deg udlis amesri amsugan.
Tettagi irgazen, tettaggad-iten imi d yemma-s i as-yeskecmen tuggdi n yirgazen di temẓi-s.
Gar-as d ikcem-d Tenna-as i: "Dayen a waqila ufiɣ win wukud ad ssaliɣ axxam""ur d-yeggri wara".
Kkan tlata neɣ rebɛa n yiseggasen yeffeɣ-d isali belli yemmut deg uxxam n imexlal.
tenna-k: "Cfiɣ ɣef wudem-is acebḥan".
Tasmekta n kra n wussan n lferḥ tesɛedda yid-s ssedhan-tt cwiṭ.
Tenna-k: "sakin kra d-iteddun yegla-d s yir wussan".
Azwel-agi ɣezzif, ad d-yawi ɣef iɣef d-tura deg udlis Amesri amsugan.
Tamussni n ger d temkebbal.
mazal-itt d awal d uxemmem ɣef tlufa ur tt-nhenni ara.
Tettemɛebbar ger lebɣi-s akken tella d tameṭṭut akk ttrebga i as-fkan imawlan-is ladɣa aḥader ɣef nnif.
Tfuk-iten-id di tazwara n uzwel.
Tenna-k: "Timlilit d tezwar-as tuccḍa mi nella akken di sin deg yifri."
Ur iḥezzeb ara ɣef temlilit-nni, daɣ netta tugi-t.
Nettat tettraǧu deg-s tadukkli n lḥanna d uḥuddu, yessemsa-as-tt.
Tenna-t-id s wawal igezmen ulac deg-s subb taliḍ :
"Yessexreb-iyi tudert-iw.
Am wakken, ger wiyiḍ, ismundel yettuhegga akken ad lferḥ-iw"20 n yiseggasen di tudert-is wanag d bu 19 n yiseggasen; d aselmad d-yelhan d leqraya-s.
(Tikli-s d tettemcabi ɣer tin n Marcel Arrens d-tewwi deg udlis Amesri amsugan).
Dacu i tt-yewwin ad trebbi tamussni d iwɛaranen am netta? Ɣer taggara tenna-k belli waqila fell-as i tettnadi ur tuksan ara.
Sya ad as-tiniḍ tettnadi ad tt-yeɣleb urgaz sya tugi.
Fhem-itt tura kečč.
Asuden amezwaru yid-s iruḥ-as am wakken tettwajreḥ
"Rriɣ afus-iw ɣef yimi amzun akken leḥḥun deg-s yidammen".
Dac i tettnadi? Dacu i tettraǧu tura? Ahat d asemsawi ger ttrabga d lebɣi-s, uma yezga-as-d d aɛewwiq.
"Yezgel tamussni yid-i.
Anwi i d nekkni? Ansi d-nekka? Ur yefhim ara dacu-yi wanag taxessart-nneɣ yebɛed fell-as aṭas.
Daɣ netta icewwel-iyi ur d-yewwi s lexbar.
Ttnadiɣ win ara iqaddren iẓuran-iw, ad iyi-yeǧǧ akken lliɣ, ad nemsefham, ad iyi-settu belli t taɣribt anda bɣuɣ ruḥeɣ.
ur d-yerri ara s tamawt i waya."
Imawlan-is d iselmaden n tefrensist di jedd u jedd.
Ɣer ɣur-es yeshel kra yellan.
Ɣur-s ilaq-iyi ad dduɣ ddaw laɛnaya n laɛwayed-is daya."
S wakka yugi ad yefhem Tezdeɣ-it temɣer i yebɣa ad yessimɣer iman-is fell-as imi netta d aṛumi imseḥres yugin tazzayrit ad tili d nedd-is.
Deg udlis yezrin nwala-d amek tesfaz argaz,
Ɣas akken tenna-k: "tessarem bu leḥnana temmuger bu yisennanen".
Mazal-itt tewqeɛ gar laɛwayed uẓar-is ur d-ttawi amek ara tent-ttu.
Ɣer ɣur-s yewwi-d "ad taweḍ ɣer zzwaǧ ur tt-yuɣ ur tt-yebli."Ɣas akken tamawt-agi twala-tt belli iɛedda fell-as lweqt.
Tḥuss daɣen belli "tayri ur yelli lɛib deg-s"Tenna-k: "Ayɣer argaz sya yewɛer sya ifaz di zzin?".
Amek ara tfehmeḍ tameṭṭut am ta; aha ziɣ!
Timlilit n d s tuffra, tḍul uma ur d-yeḍri wara.
ur d-yecliɛ ara ma d tettargu nnig waya.
Tebɣa: "Timlilit lqayen", "tayri isehlen", "ad teḍru yid-s am tṛemmant yeldin si tiwwin".
Dacu i a-yenna ? "Win akken i yi-ḥemmlen nezzeh yeṭṭef iman-is akken ad iyi-wali amzun akken d tawizet.
Yenna-yi belli tayri lqayen ur teṭṭuqet ara.
Awal-agi ur yi-qenneɛ ara yessefcel-iyi armi d tamayin akkin imi ayen d-yenna ɣef nnif n tmeṭṭut ḥusseɣ-as d alaqeb i yi-luqeb yis-s."
"Baba-s iḥettem lexḍubegga n ɛinani; imawlan n am wakken ur asen-yehwi ara.
Ḍṛant-d "ur yelli zzhir, ur telli txatemt".
Din i tḥuss belli tidet d akken "lfakya tekcem-itt twekka".
Yeɣli-d umxallaf ger d Tenna-k:’Yenna-yi belli ur ttemcabiɣ ara ɣer tlmeẓiyin niḍen.
Yettlumu-d fell-i imi ur naɛdil ara ṭṭbiɛa.
Sers-it rfed-it ɣef waya.
Yebɣa ad i yi-beddel ssira.
Akken bɣuɣ mbawleɣ ad d-yaf dacu ara d-yini (ula amek ttaṭṭafeɣ lmus neɣ amek ttɣimiɣ ɣef ṭṭabla yetcewwil-it).
Iɛedda tilas, dayen ur qbileɣ ara; "Awal-is ḥala ɣef tfiluzufit wamma nekk ḥmmleɣ ccnawi, tamedyazt d unadi amek llan yimdanen." Ulac deg-s abrid am netta am nekkini nḥulfa belli llant tlisa gar-aneɣ: d annect-a i yi-d-yewwin madakci gar-i d yid-s."
Luc, amejjay n tmexlelt, ameddakkel-is yella wayen yexdem yelha: "yessukes-iyi-d di ".
Timlilit d Luc tenhewwel-itt.
Iwakken ad tili akken i as-yehwa, terra yelli-s ar tgensa.
Tenna-k "Meskint tmeḥḥen-iyi cwiṭ".
Luc yella-as i lmendad.
"Tameddit-a yekkat udfel.
Yessa fell-i s umeččim.
Asemmiḍ d ugris kecmen iɣsan-iw: Aql-i am tin ur nessawal, ur nsel, tin ur numin kra."
Tuɣal-asen s tmuɣli i wid tessen di xemsa n yiseggasen yecban: taɛya seg wayen akk i tt-yerḥan ttabaɛent-tt tlufa, ladɣa s yimeslayen i tt-ijerḥen d ssira-s.
Mi ara as-temmeslay ɣef telmeẓyin yessen yakan yesseggray-as awal-agi: "Kem mačči am nitenti weḥd-m, uma tessewhameḍ".
Di rebɛa wungalen tura, Ṭawes d udem n tin yessewhamen i d-tessenɛat.
zedɣen-deg-s wurfan.
Yiwet n tikkelt kan i tnumer imawlan-is imi d-tenna kra n wawal ur nlaq ara.
Yemma-s, baba-s d yiwen yettili-as wwten-tt: Ɣas akken temmla-asen awal tenna-k: "Ula deg uxxam nniɣ ala"i
"tudert yeǧǧa wakud"
Amennuɣ tettnaɣ ɣef yiman-is yuɣal ɣer tirni.
"Seg ara yerfed ḥedd afus-is fell-i ttuɣaleɣ d tazeggaɣt deg urfan.
Deg urfan-iw ddan-d widen n tlawin merra n tmurt-iw imi nnḥafent, ttwaḥeqqrent, ttewtent mačči d kra.
Hattan ssebba swayes kerheɣ irgazen akken ma llan.
Lemmer ttafeɣ ad ten-snegreɣ".
Dagi tamawt d-izeggen di lbal dakken mačči ḥala ɣef yiman-is iɣef tettḥuddu deg waya, tettḥuddu ula d tilawin akken ma llant, anda ma llant ɛad tid n tmurt-is
Lexḍubegga n nnejbaden deg wakud imi tezwar-iten leqraya.
ula d netta yegguma ad tt-yefru d yiman-is.
Yettaf-d ssebba d amahil-is netta yewqeɛ gar tayri s iḥemmel akked tuggdi yugad ad yaẓ ɣer sdat.
Yenna-as: "Ulamek ddreɣ war kem, uma uggadeɣ ad n-aẓeɣ".
taɛya deg uraǧu.
Daɣnetta tenna-as: "Sya ar a iyi-taɣeḍ neɣ nekk yid-k dayen Akka neɣ akka imi ad tt-id-tefruḍ neɣ ma ulac aqerru-iw ddaw tcacit-iw barka asuget n wawal a.
Ur lliɣ ara td taxḍibt-ik seg wass-a d tasawant.
Aɣ abrid-ik ad aɣeɣ abrid-iw".
yeckunṭeḍ deg-s.
Yenna-as "Ɣas ur telliḍ ara d taxḍibt-iw ɛinani, uma kem inu."Yezzem-itt imi d laɛwayed swayes d-tetturebba i tt-yerran akka.
Yuɣal-as s awal niḍen yenna-yas: "kkes-ed dac ur xdimeɣ ara akken am kkseɣ lewɛara-m.
Uma ur ufiɣ amek, wehmeɣ ansi i am-d-tekka tezmert am ta.
Ayen akk mazal ur tefhimeɣ ara deg-m: yecban laṣel-iw, akked wamek teddrem ger-awen (dagi d amaɛɛen i d-imeɛɛen ɣef umennuɣ tennuɣ d yimawlan-is).
akken texdem d wansi i as-tekka, mazal-it kan d win yettnadin ad d-yekk nnig-s imi d tameṭṭut i tella.
Tufa d tagi i d ssebba n ubrir-is.
Tenna-k: "Iwumi tura leqraya armi ula uɣaleɣ d takrityanit? Akken bɣuɣ xedmeɣ ad qqimeɣ d tabeṛṛanit yettwaḥeqqren.
d tuggdin i yugad.
Yenna-as-t.
yettbin fella-s d argaz yebɣan kra yellan ines weḥd-s.
Ur yeqbil ara ad tḍebber fell-as tmeṭṭut, rnu ɛad tabeṛṛanit.
Yuɣal ur yeẓri dacu i ixeddem, yiwwas iɛedda tilas ɣef dɣa tḥuss i tudert-is tegrareb.
Yeɣli-d fella-s yigenni ɣef wayen i as-yexdem u nettat ur tebɣi ara.
Am tin iwumi yettwakkes kra deg-yiman-is.
Tenna-k: "Ḥusseɣ yettwaḥettem fell-i ad fkeɣ aḍar-iw i uwaɣezniw bu tissmin yegzem-iyi aḍar".
Yenna-yi: "Dayen tura tewwḍeḍ d tameṭṭut.
Ulac dacu ara aɣ-ibḍun tura.
Yella-d ger-aneɣ wayen d-yettilin ger yesli d teslit".
"Ur ttru ara a , ger-aɣ d tlata n wagguren ad d-uɣaleɣ ad kem-awiɣ yid-i, a nemyezzwaǧ."yejreḥ wul-is mačči d kra imi tettwaɛfes lɛadda n lejdud.
yeǧǧa-as-d ccamma ur nḥellu.
"tennaqlab fell-as ddunit."S tidet tuɣal tura d d tameṭṭut uma ssebba-s ẓẓayet!
Seg wass-n ur d-iban ara.
temmermed.
Tuggad imi turga yir targit.
Talwest-is tewwi-as-d tabrat n , tenna-k : "urǧin ad ttuɣ awal ufiɣ di tebrat-nni.
Teɣma deg-i am ticraḍ".
Yenna-as-d :
"Ttu-yi a , ur kem-uklaleɣ ara, ẓriɣ xedɛaɣ-kem.
Ussan-agi ad d-aaɣ yiwet n tnelmadt irefden yakan yessi-i.
Ttu-yi, ddu d yiman-im, ssarameɣ-am tudert yelhan."
Ḥedd ur yezmir ad imi tettwaxdaɛ di laman.
Ur teẓri anda tedda.
Tebɣa ad temlili axeddaɛ n akken ad tekkes cwiṭ ɣef wul-is.
Baba-s, weltma-s n , d wwten akken ad sneddmen ur tettruḥu ara ar ; ulac! Tebɣa ad tezzem.
Uqbel aya, truḥ ar weltma-s tenna-as-d: "Tettɣiḍiḍ a tukyist, yeḍra yid-m uxeṣṣar! Nekkni nḥemmel-ikem si zik.
Ula i ṣṣiḍ tt-yeṭṭfen iḥuss d netta iḥemmel-ikem.
Uma tin akken ara yaɣ imawlan-is ttekkan.
Baba-s d jiniral, teẓriḍ amek i yella waya, teẓriḍ ma ulac dacu ara yeḍṛun d imi baba-s n teqcict itekka!
Ttɛanin yis-s di ṭṭrad yekkan ger-aɣ d lalman.
Ulamek "
Awalen-agi ur wwin ur rrin.
tekkuffer deg urfan: Ikellex fella-s imi d tabeṛṛanit.
Terra-as s teqseḥ: "I nekk dacu-yi aɛni a lalla? Aɛni d taqcict mm yiberdan? Baba d yemma aɛni d iqjan? Ini-d kan ur awen-iruḥ wara deg-i daya!
Tettnadim ɣef wayen ara awen-yeffɣen, ɣef tuyat, ɣef tsertit.
Tferḥeḍ-as i gma-m eh? Tebɣiḍ ad tesɛeddiḍ di tewwurt eh! Ma d nekk terram-iyi am tneqlet n ubrid.
Teqqarem-as d taqbaylit ulac ɣur-s, ula d yelli-s n jiniral n Fransa ur d-ɛrig ara.
Lemmer d tameṭṭut n laṣel ayɣer terfed ur tezwiǧ? Telha tsaḥrest ! D wagi iwumi teqqarem imdanen yiwen-nsen zdin ddukklen, teqqarem yiwen n laṣel ideg d-nefrurit: Ad d-yas wass ayen yellan di tuggi ad t-id-yessali uɣenja.
Ruḥet-iyi sya ur ken-ttwaliɣ ara, mɛuqqeɣ-ken-id!"tettwaxdeɛ.
Ameddakkel-is Michel yenna-as ur ttruḥu ara, nettat teṭṭef kan di ṛṛay-is: "Yella deg-i kra iɣef ur bniɣ ara iteggir-iyi akken ad ruḥeɣ."Yerra-as Michel:
"D azal yeffren deg-m i d-yeffɣen deg-m.
D ayen yelhan, d ayen ifazen! Nekk ulamek wwteɣ deg-m, nemyussan Ulamek teddreḍ di laɛwayed-nneɣ nekkni s yiṛumyen."
Tebɣa ad d-terr ttar.
Tessuter di gma-s Alex ad tt-yal.
Yenna-as: "Ur nelli ara di tmurt yessiriden ayagi s yidammen".
Timlilit d temmedkel aṭas.
Yefka-as niqalt awal ad d-yuɣal.
ur as-teǧǧi acemma di lqub: "Limmer nelli di tmurt n yirgazen tili aql-k-id d amurḍus.
Yerna teqqareḍ dacu i txedmeḍ yexser akka yak? Taɣerma d tihuggra amzun akken ddukklen ɣer ɣur-wen.".
yewwet amek ara yesmaɛreq tadyant.
Yenna-as: "Dacu ara am-iniɣ lemmer meqqar taqcic-agi mačči d laṣel di ad as-wexreɣ !
Lemmer daɣen tt-yaɛnan wayeḍ uqbel-iw ad as-id-afeɣ ssebba uma ufiɣ-tt mazal-itt d tilemẓit ur tt-yuɣ ur tt-yebli wara armi yi-temlal !"
Terra-as
"I nekk, ay axeddaɛ, amek aɛni iyi-tufiḍ uqbel ad tekkseḍ fell-i sser?Ur as-tenniḍ ara Lemmer ahat teǧǧiḍ-d deg-i ssem-ik ay azrem eh?"
Yenna-as:
"Suref-iy
"Ala, ulac smaḥ ulac, skud akka ddreɣ "
"Ulac ay axeddaɛ, tesneɣleḍ tudert-iw ɣef tikkelt, ur d-teǧǧiḍ kra deg-i.
Deg tmurt-iw (uqbel ad tt-yekcem uṛumi) tili ad k-tessebleɛ lqaɛ."nnernan deg-s wurfan d usḥissef.
Temla-as lbaḍna i, tenna-as: "Uqbel aya, ulac argaz d-yuẓan ɣur-i, d nekk i iruḥen ɣur-s mazal-iyi d tilemẓit, uma nekk baba mačči d jiniral, d abeṛṛani.
Tidet am ta ulac-itt anda niḍen, laṣel yettnaɣ d wayeḍ.
Kkan ɛacrin n yiseggasen ɣef tedyant-agi uma mi tt-id temmekta iteddu laɛmer-is, tugi ad tt-tettu.
Lǧerḥ deg-s yeqqaz irennu.
Ulamek "teffel i leqrun ɣef wayen yeḍran yid-s akka".
Amek ara tidir deffir waya?
Wi ara tt-iḥudden tura, tawacult-is? Imeddukal-is?
Wi ara tt-ifehmen? "Ḥedd ur yezmir ad iẓer amek d-ttasent tneggura, imi ḥedd ur d-yecliɛ di laṣel-is."
Ḥala nettat ara tt-yefrun ɣef yiman-is.
Tewɛer takkayin imi tedha ger "Ayen ur nelli, d tikellax".
Di taggara n uzwel-agi, terfed tsers tufa d nettat i d ssebba n wayen iḍeṛṛun yid-s.
Ur teǧǧi ḥedd yid-s : Argaz-is yebra-as iruḥ ad yezhu ; Timlilit d
(amekla) ur tesɛi tameddit ; tɛawed zzwaǧ d yemmut.
Ur tesɛi ara arrezg.
Luc ṭṭbib yemexlal yeǧǧa-tt ; netta meqqar yefhem-itt imi yakan yessen laɛwayed n yicelḥiyen mi yella di
Lmerruk.
Daɣ neta yenna-as : "Lemmer ur kem-yewwi ara nnif ɣef wayen yeḍṛan akka yid-m tili ur d-tefruriḍ ara seg yirgazen imehrazen yezgan di ṭṭrad ɣef nnif am wakka telliḍ d tanifit Dayen tura, bru i wawal d timussa, ili-kem kan d kem daya"
Azwel-agi yezga-d d ddemma akken win ara t-yeɣren ad ifhem deg wayen tesɛedda.
Deg ungalen n
Ṭawes, , , si zik-nsent i ttnadint ad ilint d nitenit s laṣel-nsent: Ad ḥadrent ɣef nnif-nsent, tilelli-nsent u ad ttuqaddrent ger tiyaḍ d tiyaḍ s umxallaf i mxallafent yid-sent, yid-sent.
Ur qbilent ad ttunt laṣel-nsent ma ulac d nnger.
Ṭawes tzega d taɣewwaɣt si zik-is.
Ama s yisem-is n tidet, ama s yismawen teddem tikkelt d tikkelt d
Ṭawes teqqim yiwen-is: D tameṭṭut s tlelli-s, s lḥerma-s.
Yakan di tazwara n uzwel iban ubrir.
Tenna-k:
"yella d lɛali-t"– "D anarag-nneɣ.
Uma yerwi tadukkli ɣef tikkelt."Ur tenwi ara ad t-taɣ ɣas akken yelha, yekyes.
Ṭṭrad ger Lalman d Uṛumi yekker.
xemsa u tlatin n yiseggasen di tudert-is yemmubilizi.
tufa-t belli d aqcic n ccuq, yettlumu imi di ṭṭrad ur yuɣal ad yečč tiḥbulin, ur yuɣal ad yeccucef.
Yuɣal-as d qeḍran imi d axeddaɛ.
Ur tesɛi aḥulfu n wul ɣer-s uma ar ṭṭrad iɣer iteddu.
"Niqal ad as-mmeslayeɣ am wakken mačči d nekk d tayeḍ.
Ad ḥerzeɣ iman-iw iwumi? Ayɣer? Ṭṭrad ur yeǧǧi yiwet, ur yezgil yiwen? yezmer ad yemmet.
Ɣer ɣur-s ala nekk i as-itekksen tuggdi n ṭṭrad Deg wakken iɣaḍ-iyi sḍefreɣ-t ar texxamt-is.
Kecmeɣ yid-s ar wusu akken kan ad yettu tuggdi n ṭṭrad."mazal-itt kan ur tḥuder ara iman-is si tedyant yeḍran yid-s d qqimment-as-d ccwami meqqren.
Ladɣa mi teggul ur yuɣal urgaz ad tt-yennal a lemmer d tanalit n sufella kan.
Akken kan i tebda tettaf cwiṭ iman-is ladɣa imi
"Astidyu d umaẓrag llan, akked tira hatan yekker ṭṭrad wis sin gar tmura deg waggur n ctember 1938.
tuɣal-d ar Tunes yedda-d yid-s gma-s Alex akked weltma-s n Yeɣli-d fell-as waṭan tessexlaɛ.
"Tenhewwel deg uqerru-is".
Teḥka-as i umejjay tadyant yeḍran yid-s d .
Yenna-as: "Yif-it lemmer terfideḍ yis-s akken meqqar yella deg wacu ara d-telhuḍ iwakken ad tafeḍ iman-im ilaq-am lferḥ".
Yenna-yas daɣen: "Atan wayen ara m-iniɣ: lhuḍ d yiman-im, ɣef-ed win wukud a tidireḍ.
Ffeɣ seg uxxam-nwen, ṭṭixer i wayen i am-d-yezzin yecban taxxamt-im.
D wigi akk i kem-isebken ɣef wayen iɛeddan fell-am, ṭṭixer-asen akken ma ulac ruḥ beddel tamurt, sbuḥru i wul-im, aɣ-as lebɣi i ṛṛay-im."
Terra-as "Tzeggleḍ-tt ay amejjay.
D iḥulfan n wul i yi-laqen, wamma irgazen mačči d yiwen i yi-bɣan."Yenna-as umejjay: "Uma akken llan tugiḍ-ṭen.
Ttu tigi, efk lebɣi i wul-im la am-qqareɣ, ur teddu ara di nnuqma i wul-im, ur ttcuddu ara, serreḥ i waman ad ddun.
Ad kem-iɣaḍ cwiṭ yiman-im."
"Tayri tettelli iberdan, ur tt-id-ttaf ara d ssebba n tlufa-m.
Yak tenniḍ-iyi belli tettikiḍ deg yiman-im ar Mi n-yemmeɣ fell-am "truḥ ar Gafsa ɣur tmeddakkel-is.
tewwi-tt anda akken tennum tettruḥu akken ad as-yekkes lxiq.
temlal yiwen umejjay isem-is
Rachid.
Iban belli "ad temmager taluft niḍen yid-s".
Yebɣa ad tt-yaɣ.
Nettat tebɣa ad txemmem qbel.
Syen tuɣal-d ar uxxam n yimawlan-is.
Nettat d Rachid laṣel-nsen yiwen, uma tuggad-it imi ddin yemxallaf.
Netta d ineslem nettat d takrityanit; a lemmer amxallaf-agi ad as-d-yawi ma d akci.
Ɛeddan kra n wussan segmi d-tuɣal tuki d yiman-is belli terfed s Rachid.
"Ḥusseɣ yugi wul-iw ad ddreɣ yid-s".
Tṛayi fell-as dɣa tura tabrat i Rachid yugin ad as-d-yerr, tenna-k "uxeddaɛ".
"Ur yi-ɣaḍ ara lḥal ufiɣ akken axir.
Dacu kan ilaq ad d-sseɣliɣ ssem-is".
Ɣas akken yewɛer ur yeshil ara, ɣas akken d tiḥizit, tesseɣli-t-id.
Simmal yettimɣur deg-s lkerh n yirgazen.
Ḥala d Luc i tettaf iman-is.
Yenna-as yiwwas "
Ur qeṭṭaɛ ara layas, xemmem ɣef Michel, xemmem daɣen ɣef ukkud teddreḍ ḥdac n ayiseggasen."Ḥala ayen yelhan i s-d-yenna ɣef yirgazen d-yuder.
Imeslayen n
Luc staɛfan-tt cwiṭ yerna iɣaḍ-itt ladɣa segmi yemmut umeddakkel-is "Ɣer tama-k a Luc i yi-d-yettuɣal usirem n tudert".
tewweḍ rebɛin n yiseggasen ma d
Luc xemsin tenna-as: "Lemmer ahat ad nemmager nekk d yid-k ussan d yiseggasen yelhan alamma newweḍ d imaɣaren, ad nettu ɛacra n yiseggasen yezrin di tlufa d lemḥayen, lemmer d lebɣi d nnuba n talwit ad nidir akken."tɛedda fell-as taluft d taqesḥant.
Tawacult-is tuzen-itt ad testaɛfu ɣur Massa, d taɛessast di la
Cluse.
Astaɛfu-agi yelha-as.
Temmuger aneǧar.
Yaɛǧeb-itt imi "yekyes "tetwennes-yis-s : "Ula d allen-iw ur
ẓẓayit ara fell-as.
Ɣas nemxallaf di ddeqs n tmuɣliwin, uma nemyaɛǧab ."
Tufa iman-is di.
Tḥuss belli di La Cluse yers lxaṭer-is.
"Lemmer ahat tasekla telha-as daɣen waqila tira tlaq-iyi meqqar ad dhuɣ yis-s.
Temmuger talwit s temlilit d urgaz aɛeqli am wanag wiyaḍ "ssimẓiyen deg-s".
Yifi-as mi tḥaz akka cwiṭ iman-is: "Tura teggra-yi-d kan tira, yis-s ad zeggreɣ i tlufa 
Ad aruɣ ɣef yiman-iw uma ḥemmleɣ ad d-ttawiɣ ger wallen-iw udmawen ssuguneɣ".
Ger-as d aḥedri yers-d leqder, mačči am wiyaḍ.
"Di leqraya, yesɛa kan ssertafika.
Deg wakken leḥdaqa-s lqayet yettbin-id amzun d anaẓur, ḥusseɣ belli ur yettili wacemma ger-i d yid-s.
Daɣ netta ur d-yecliɛ ara.
Lwaḥc i yi-zedɣen iban-d fell-i mačči d kra.
iga tamwt i waya deg wakken yewhem deg-i, allen-is uɣalent am wakken ur ttwalint acemma deg-i".
Akken tebɣu tili tegnit, timilit d tekkes-as lxiq.
Ula d nettat tewhem deg iman-is imi tebɣa ad yeḥlu lǧerḥ-is.
Tira-s tamezwarut isem-is iwumi tecreq tayri".
Tufa daɣen lebɣi di ccḍeḥ ɣas akken di tazwara tkukra.
"Tura imi ssneɣ ad ceḍḥeɣ nettawi-tt-id akken iwata nekk d Daɣ netta ttaǧan-aɣ taqaɛet wiyaḍ Ur umineɣ ara ad iyi-d-yuɣal lebɣi n tudert Taqaɛet n ccḍaḥ tessebrareḥ ul-iw, ḥusseɣ iman-iw caxeɣ, yekkes-iyi ukkuffir."
Deg yiwet n tebrat i tura i Michel tenna-as: "Dayen ufiɣ iman-iw ur d cliɛeɣ ara di wala deg yirgazen niḍen 
Akka ih, la ttaruɣ, u yerna mačči d yiwet n tmacuhat i yellan deg uqerru-iw".d win iwumi temmal lbaḍna-s.
Ula d netta yemmal-as nnfaɛ-is, ur ixuss ara.
Nettat ur tenkir ara.
Yenna-as yiwwas: "Abrid d-tewwiḍ zeddig drus i d-iɛeddan syen "Ad d-yas wass ideg ur teḥwaǧeḍ ḥedd".
Nnwala-d yakan deg ungalen imezwura belli Ṭawes tezga tettnadi amḥaddi.
Tufa-t di Michel.
"Seg ara kem-mlileɣ iteffeɣ-ikem waluf.
Ur yelli nnfaɛ di ttar, aɣunzu wala asemɣer, tiɣimit yid-m d astaɛfu: ula d ul yennecraḥ."mazal-itt cwiṭ tulwa.
"Ad as-tiniḍ ɣlin-d fell-i wasyaxen sya d sya; ḥulfaɣ ggriɣ-d d tagujilt, ttlummuɣ ɣef yiẓuran-iw d ttrebga n yimawlan.
Ttlummuɣ ɣef tseḥrest d tɣerma."
Ulamek iquder tasusmi-s.
Tenna-as: "Uggadeɣ ad k-ḥemmleɣ a lemmer ad aɣ-teffeɣ akken niḍen".
Terna tenna-as: "Ḥala ccḍeḥ iwumi ḥulfaɣ netta lbaḍna-s temla ayen niḍen yemmut deg-i Tin yeḍran yid-i di ur d-teǧǧi acemma."
Di tebrat tura i tban-d belli ad tɛiwed tamuɣli ɣef tudert-is.
Tura belli: "Kkateɣ amek ṛṛay-iw ad yeddu di liser akken ur iyi-xerreb wara ar sdat."icukk ɣef kra ara yeḍṛun d Ti taggara temla-as lbaḍna-s.
Tewwi-d yid-s awal ɣezzif.
Tenna-as: "Mmeslay, ḥemmleɣ ad ak-sleɣ, awal-ik deg-s tidet".
yerra-as: "Nekk xeddmeɣ asɣar.
Ur qqareɣɣ ara idlisen.
Ur ssineɣ ara ad mmeslayeɣ akken tebɣiḍ.
Waqila d idlisen i kem-yessegrarben akka.
Ula d lbaḍna i yi-tenniḍ taluft-is deg yidlisen i am-d-tekka.
Mmeslay-iyi-d ɣef laɛzib, tizeɣwa, ulli di tkessawt, ɣef uraku ara nejreɣ deg usɣar n lfakya, akken ad am-n-sleɣ! Mmeslay daɣen ɣef udfel, d ayagi i ḥemmleɣ ad sleɣ.
Uma idlisen ad aɣ-yemneɛ Ṛebbi deg-sen (rnu ula d iɣmisen).
Ini-yi-d ziɣ ma yella wayen icebḥen d wayen zeddigen am udfel? Di teɣremt kra din yumes, berrik.
Uma deg yidurar mi ara yessu udfel d tameɣra."
Deg wungal-agi tefka-as azal i Luc akken texdem d wiyiḍ.
Luc yeǧǧa-tt iruḥ ad yidir tudert i as-yehwan di La Camargue.
Ussan-agi tesɛedda di La Cluse gerzen fell-as.
Ɣer sdat tessaram kan aḥezzeb ɣef yiman-is d nnif-is.
Michel yella-as-d d lmendad i di tudert-is.
Iga-as tamawt belli d tawerdanit, d tamxallat, uma ifehem-itt.
Yeẓra dacu iɣef tettnadi, ladɣa lemhadra imi temmaɛlel.
Tamussni n Michel d tazedgant.
Tufa yid-s talwit.
Yuɣ lḥal yesɛa tameddakkelt, d tanaẓurt iḥemmel-itt aṭas.
Ur yelli ara d bu tlufa ar tulawin.
Temla-as lbaḍna-s syen tamussni tennerna ger-asen.
Tenna-k fella-s: "Tudert-iw yeffel fell-as Michel.
Dacu kan ur zmireɣ ad ǧǧeɣ tayri ad iyi-tezdeɣ fell-as.
Yerna iban-iyi-d belli zemmreɣ ad sendeɣ fell-as almend n yiɣeblan-iw".
Daɣ netta tḥuder tadukli yellan ger-asen uma: "Deg wakken iqerreb-iyi uggadeɣ ad iyi-teɣleb tnefsit-iw fell-as "Tuɣal armi a as-tenna yiwwas.
Michel yuɣal-as d amḥaddi ɣef temsal-agi.
Yessen-itt mliḥ, yenna-as: "Wa ur d-snulfuy ara tilufa ur nelli.
Ḥezzeb ɣef yiman-im cwiṭ."tuɣal ar tira.
Teɣra i Michel kra"Isebtar qessiḥen akken ad tt-ihedden".
tettemlili Michel sya ɣer da.
Tufa iman-is ar tama-s.
Tettmektay-d s yideflawen-is: Di tmurt nettmager adfel amezwaru "s tmecreḍt d wurar".
tewweḍ xemsa u ɛacrin n yiseggasen di tudert-is.
Tuɣ-itt tegnit di ɣur wayyaw-nsen uma: leḥmala ugama, Ǧerǧer
"Bayu iɛewweq-itt, ur telli ara akken i as-yehwa".
Ɣer ɣur-s ma ulac Michel mačči d : tamanaɣt ur as-teččur ara tiṭ.
"Ḥala imdanen i ḥemmleɣ ad mlileɣ ladɣa s tlufa-nsen ".
Txaq di.
Deg yiḍ mi ara tɛeṭṭel ad tekcem ɣur gma-s , tettaggad, uma tettnamar tuggdi "Tikli n yiḍ di temdinin teggra-yi-d deg-sent tuggdi-nni i yi-skecmen imawlan-iw si temẓi-w ɣef yirgazen.
Ccfawat n temẓi teɣma deg-i".
Asemekti n temẓi-s yella-d akken ad d-temmel teqseḥ n ttrebga i as-fkan yimawlan-is armi i as-d-yeggra ukurkru n ddunit tura mi temmed meqqret.
Cwiṭ cwiṭ tegger leqrar i tilawt ideg tella.
Aẓawan yezdeɣ ul-is – "Imussnawen iqburen ama d ilalmaniyen neɣ d igliziyen ssegman deg-s leḥmala uẓawan".
Tamussni trebba d tessakki-tt belli tayri ur telli ara d menwala.
Terra-d s nnehta i waya.
Tenna-k: "
D tafsut.
Ugiɣ ad qerɛeɣ i waman ad ddun.
Ugiɣ ad mbiwleɣ ar sdat, ɣas ulamma d nnfaɛ-iw amzun akken ur ttikkiɣ ara ɛyiɣ si tlufa dduriɣ tira n kra akken heggaɣ deg yisebtar unalmud".
Mazal-itt kan tḥuss, teḥzen ɣef wayen i as-yexdem
Tenna-k: "Tikwal qqareɣ-as i ṛṛay-iw tcubaḍ agudu iḍumman.
Win i ak-yettḥebbiren? Iwumi ttḥadareɣ ttaǧǧaɣ, imi ur yecliɛ deg-s ḥedd? Talaba-m tamellalt qezzer-itt, sames-itt, eǧǧ-itt di ṭṭerf, ttu-tt.
Lemmer ahat ad tafeḍ talwit i yiman-im."
"Ayen iyi-ǧǧan akka di tazwara n tefsut d ayen yi-xdem: ur yi-yeǧǧi d tilemẓit ur wwiḍeɣ d tameṭṭut".
Yiwet n tmeddit, yehwa-as kan i yessemɛarreḍ-iyi.
Akken tebɣu tili tegnit : "Tiyita n ur yi-tcennef ara tafsut-iw".
Yettbin ɣef belli tebɣa a d taweḍ d tameṭṭut uma ifergan ɛumen fell-as.
I tikkelt tis snat Safir yuɣal ar usemɛirreḍ-nni.
Ifuers tagnit di leḥnana n tziri.
Ussan srusuyen-d talwit imi tuɣal ur tekkat ara di swayen i as-yexdem.
"Azernan n yettemcabi-yi di ṭṭbiɛa.
Nruḥ am wid yettaran iman-nsen d izemranen.
Tidet i tidet ur ḥmileɣ ara ula d netta ur yi-ḥmil ara.
Uma d aḥnin yebɣa ad iyi-fak di daɛwessu d-yeɣlin fell-i a limmer s kra neɣ kra."
Luc, amejjay n yimexlal, win iwumi temmal lbaḍna-s yessen-as.
Yenna-as ɣef belli: "Iḥemmel-ikem imi tlata tikkal yaɛreḍ ad kem-id-isukkes si ṭṭbiɛa-m tawɛarant.
Akken d imi ur kem-yewɛi ara yedda-tt fella-m yerna kem tfehmeḍ-ṭ: hatan ayɣer dayen ur tekkateḍ ara deg-s tura!"
"Almi kra n yisaggasen i d-sukkseɣ iman-iw si taluft n di tesraft n ttrebga d laɛwayed-nneɣ i yi-skkuffren".
ur tɛawed timmeẓriwt d imi yemmut di ṭṭrad.
Amɣar.
Deg ṭṭrad.
Luc 58 n yiseggasen di tudert-is ma d
"Rekkben akk medden aḍu, ttfarasen zzhu, tayri s tawant a lemmer taxessart ad teglu yis-sen."
Ayen tesɛedda di Gafsa d uxeddaɛ n Rachid yuɣal-as d ticɛaf.
"Mɛuqqeɣ-d irgazen d yiman-iw Nniɣ-as tura dayen ad ḥazeɣ iman-iw ɣef medden akken ma llan.
Almi d yiwwas mlaleɣ win ara yi-ssemlilen d."
Argaz-agi ad temlil i fez, "deg yiwet n tegnit ihegga lqayed Rahman".
"Madrague yesleb fell-i."Ineced ɣer ad texdem din d tamarayt.
Tekukra.
Tenna-k: "Yessewhem-iyi uɣiwel n umɣar am wa iban yewɛer u d addiyani".
Tuɣal armi yudam fell-as wul-is.
"Ɣas akken iga tilas i lewɛara-s, rnu daɣen iɛeǧeb-iyi imi iḥemmel imaziɣen n Waṭlas n udrar".
temmuger din yiwet n tcennayt tacelḥit.
Timlilit-agi tefreḥ yis-s aṭas mačči d kra.
Tenna-k :
"Medden akk qqimen s ibeddi sdat tnaẓurt am ta am wakken d kra n lɛadda ɣur-sen Tettawi-d ccnawi n lejdud-is Ibedd lqedd-is am uɣanim, tserreḥ i taɣect yessawalen ḥusseɣ iwayen d-teqaer, amzun d nekk i ten-id-yettawin".
Sdat tegnit am ta tuki belli mazal lxir ar sdat di tudert-is.
Tenna-k: "Ur ttuɣaleɣ ad ḥazeɣ iman-iw am tin yuḍnen yir aṭṭan.
Fukent tlufa fell-i, ad fell-i llint tewwura.
Tura bɣiɣ ad zzhuɣ di liser.
Ɣef waya i tcennu tmedyazt-agi tamaziɣt".
Tagnit-agi n tmedyazt yetthuzzun ul i ccuq tesseqreb d umɣar n Madrague.
Yenna-as: "Tudert-im ẓẓayet, ad am-nessifes kra."iḥemmel nezzeh Sbenyul.
Tenna-k: "Musan di tmurt-is.
Iḥemml-itt s tisselbi".
Iḥus belli ad tfuǧǧ di Sbenyul.
Yenna-as :
"Sbenyul hattan am tmurt-im, ad tennerniḍ deg-s ddeqs".
Ayen tt-iqenɛen mi as-yenna: "Ɣurem ad tettuḍ belli lejdud-im imezwura, at nnif d tirrugza, ɛeddan di tmurt-agi-nneɣ smawren-tt".
tḥuss tedduri ar tama n Madrague.
Nnig waya tettkel fell-as akken ad taweḍ ar wayen tettnadi di temɣer n yiman-is.
Teqqim din sin n yiseggasen deg yiwet n tnezduɣt tfaz ar tama n Madrague i as-yellan am ubabat.
Dacu iɣef yettnadi Madrague deg ? Ad as-yili d lmendad s tedrimt? Ɣef zzin-is? Wissen dacu i yefren deffir waya? "Iḥemmel ayen yellan d abeṛṛani"Yenna-as:
"Teẓriḍ akka belli kem d taqcict izaden? D tageldunt? Teẓriḍ ayagi neɣ ala? niqal tedder yid-i yiwet n , ur tt-ttuɣ ara.
Tella diɣen yiwet n tantiyit, tḥemmel lmesk dayen kan.
Ass-a d kem a tamaziɣt i yi-ččuren tiṭ Akka! ih!...
d taɛelǧǧet ur yewwiḍ ḥedd."
Akka tuɣal d taɣawsa ger tɣawsiwin d-ijemmaɛ.
Ula d nettat tuki-as.
Tenna-k :
"Uɣaleɣ-as d ssɛaya, d takermust qlilen.
Yettwali-yi am wakken d "Fransa d-ikkan si Tefriqt" Ussan ttɛeddayen, Madrague yeskuffer-iyi s yiḥulfan yettnernayen deg-s fell-i.
Yuɣal armi yettagi-yi tira d tuffɣa.
Yesbek kan di tmuɣli yesrusuy fell-i d tameṭṭut".
Tagnit tuɣal i d tasraft ideg teɣli.
Kkan yussan tuyal armi d amekla ukkud tezweǧ.
Di taggara n uḥric-agi tura ddeqs ɣef umejjay Luc i as-yennan:
"Ttu-yi, ula d nekk am wiyaḍ i lliɣ".
Teddez tebrez.
Hatan uneqqis.
Taggara-a deg-s azal meqqren.
Tamacahut tfuk tameskart terfed tsers ɣef wayen tesɛeda: Tuɣac n tmeskart akked tin d-yewwin tamacahut tuɣal d yiwet.
Wissen ma da yella tira tezga-d i Aména d ttawil swayes tessafes fell-as taɛkemt? Tenna-k: "degmi ḥettmeɣ ɣef yiman-iw akken ad as-uɣaleɣ i tmacahut-iw rzagen s tɣuri, ass deffir wayeḍ, ssarmeɣ ayen iɣef ɛeddaɣ nnig lebɣi-w ur as-nndimeɣ ara."
Ayen akk i tjerreb tufa ɣer-s.
Tḥaz iman-is akken ad d-telhu d ttrebga n yelli-s.
Tura tuɣal d azamul n
Tferka s ccnawi-s, tenna-k: "Aql-i am Tferka, kkes-d anwa ur tt-neḥris ara, anta tamurt ur yetɛeddan ara fell-as, uma akken tebɣu tili tegnit taferka tettɣimi-d d nettat, tessebdad lqedd-is akka am nekk ɣas ɛeddant fell-i ddeqs n tlufa.
taferka tezdeɣ ul-iw tettemcilliɛ am wasmi lliɣ d mm tmenṭac n yiseggasen".
tezzi s waɛrur i wayen iɛeddan fell-as, tettu-t.
Dayen ur teqqim ara d tin akken iwumi teɣli lḥerma, ur d-teggri d tin akken ttwalin medden s ṭṭerf n tiṭ, neɣ d tin yeknan i ddyana s leḥramat-is.
Dayen tura tuɣal d tameṭṭut d uzgen.
Ṛebɛin nyiseggasen di tudert-is, mazal-itt kan d tin yettnadin tameddit-is.
Tenna-k: "Tura mi wwḍeɣ 40 n yiseggasen ẓriɣ belli tameddit ur d-tettas ara ḥala s lebɣi n bab-is".
S tidet tameddit d sin i tt-id-yesnulfuyen mačči d alummu neɣ d aḥizi i tt-id yettawin.
"Ɛacrin n yiseggasen i la as-qqareɣ i yiman-iw yelha-yi ma sderseɣ deg uramsu, ma serseɣ cwiṭ iman-iw".
Yuɣal umgud s amkan-is.
Tenna-k daɣen: "Ad as-alseɣ tamuɣli i tudert-iw? Ɣileɣ ul-iw ur yi-ttanef ara ad xedmeɣ akken bɣiɣ".
Kra n wid temmuger di tudert-is ur sen-teṭṭif ara tuḥsift.
Yal wa d ayen tenna fell-as wa deffir wa :
Ɣef Michel tenna: "Kečč d tissegnit uẓebluc Ur k-fhimeɣ ara.
Tettawiḍ aqerru-ik deg yigenni ur t-ɛniɣ ara".
Deg wawal niḍen tenna-k : "Uliɣ s adrar ssawleɣ di tizi, kkseɣ-d taffa ujeǧǧig ilili rreqm-is yessa tamurt"(Neẓra belli ajeǧǧig ilili rẓag).
Ɣef , argaz-is ukkud d-teqqim ḥdac n yiseggasen.
Tserreḥ-as ad iruḥ msebran, tenna: "Unfeɣ-ak ad truḥeḍ lemmer ahat ad d-temmagreḍ iṭij n tudert-ik deg ugni n wanda tteǧǧa-k tamaɛlalt ahat ad testaɛfu.
Deg wakken tameddit treggwel fell-i, ǧǧiɣ-k ad tnadiḍ fell-as anda niḍen".
Ɣef tesfaz yesuddmen tameẓẓuɣt i , tenna:
"D argaz bu tidet, ur yesɛawaz ara, yessedram ayen n dir.
Tiɣimit yid-s testeqnaɛ, tettawi-d ɣef nnfaɛ, tessaṛwuy Uma temmuteḍ ccḍeɣ ɣer gar yifassen n Luc".
Ma ɣef Luc tenna : "Ur telli deg-k ssɛaya ḥala ayen i ak-n-reḍleɣ nekk Mi yi-d-tbaneḍ d ilelli, ziɣ kečč tettwacekkleḍ daymi k-ɣileɣ d ageldun, yifit axir lemmer ḥezzbeɣ iman-iw fell-ak".
Amezruy n isban-d belli truḥ d asfel.
Uma tugi a tebru i ṭṭbel deg waman.
S telqay i tules-as i tudert d-tewwi si tazwara.
Tenna-k: "Daɛwessu zzuɣureɣ deffir-i tḥuzz kra n win yetɣerben iwumi ḥettmen ad iḍegger ijiqed n leqrun ar sdat netta mazal-it di tid n zik.
Lemmer kan ufiɣ ad iliɣ d taqcict n taddart-nneɣ, s yimawlan iwaɛren, ur ttisineɣ acemma, ur yi-ttxassa Racine wala .
D taɣerma i d ssebba n twiɣit-iw armi ur wwiḍeɣ yiwet.
Ayɣer tafat n tɣerma ttawin iɣermiwen i wid ur nessin acemma tgellu-asen-d s txessarin tettqerriɛ i tmendit i kra n win i yi-ttemcabin?"
Terna tenna-k: "Segmi ttwakksent-iyi laɛwayed n lejdud ur ufiɣ amḥaddi anda bɣuɣ ruḥeɣ, uɣaleɣ am texnact ɣef waman.
Ufiɣ-d iman-iw deg wannar ur ẓriɣ ansi ad as-kkeɣ, gar yimdanen yetturaren deg-s akken bɣan imi deg-s i-d-tturebban".
Tifyar tineggura tura Ṭawes Amruc d lsas iɣef rsen wungalen-is: Ters deg wakal n Tfarka, d yelli-s n Tfarka.
Tenna-k: "Ih Taferka am wakken d yemma, miyya n yiberdan i tettwaḥres yal tikkelt Taferka tessebdad lqedd-is dayen i yi-d-yettarran asirem.
Ad as-uɣaleɣ i tudert-iw swadda?
Lemmer unẓir ad d-yekkat ɣef tewwurt yecban ɛaẓi bu wul yeqqujren i ugris anwa seg-neɣ ara yekkren ad as-d-yelli tawwurt?
Dacu ara yeqqimen di lbal di teggrayt a? tesɛuẓẓeg i tedyanit meẓẓiyen.
Terra-d ar kra n win yettikin di tudert-is.
Tezzi s waɛrur i txessart yeḍran yid-s d umsexser n i as-yuɣalen d azamul n utɛeddi.
Kra n urgaz tesfaz terra-t-id ar wazal yesɛa s tidet.
Terra-d s nnahta i ssebbat umezruy i tt-yerran ur teṭṭif deg yiwet n tama.
Ɣer taggara, taɛqel belli iẓuran d yidles-is uɣen-d aẓar di tɣerma taqburt n yimaziɣen yekkan akkin i leqrun d leqrun.
Tudert d-tewwi ur d-tekki ara di twaɣit n lewrata.
d akcaf i d-tekcef takriṭ n temḥarsa i as yessaɣlin ayen akken ifazen fell-as: Ad tili d nettat s yiman-is.
Kra n wayen yurzen amdan tekcef-it-id ama d ttrebga tawɛarant n yimawlan ama dayen yellan ẓẓay di ddyana.
Tegzem-itt di ṛṛay belli ad tḥezzem aggus, yerna ad tewwet ɣef tlelli-s.
tlufa i as-yerran ifergen ger-as d yiwaḍ?
S tira tafiksit , neɣ Ṭawes tewwi-d ɣef
Kra n yinzan yellan seg wungal Amesri amsugan.
"Aydi yesɛan idrimen
Qqaren-as akk sidi"
"Tebɣa ad teḥfeḍ acrured n tsekkurt
Teɛreq-as tikli n tyaẓiḍt"
"Aẓru nnig uqerru-nneɣ
Wi iḥeqqren iman-is ad d-yegrireb fell-as"
"Tudert-iw am lebraq n tefsut
Tettemɛebbar deg yideflawen ifettin"
"Lǧerḥ iqqaz iḥellu
Yir wawal iqqaz irennu"
"Izan ur tezzin fell-i, mi ccurfeɣ
Zzin-iyi"
"Teǧǧiḍ ayla-k armi yuɣal inu
Tura la yi-t-id-tessutureḍ"
"Atmaten-ik am urrezg-ik
Lhan neɣ diri-ten
Akka i ak-uran
Ulamek ad ten-tnekkreḍ"
"Susef s igenni
Ad d-uɣalent s udem-ik"
"Ḥala win yewten
D win yettewten
I yeẓran (neɣ i iḥussen i tyita)
"Iɣeblan ma ur k-nɣin ad k-sḍaɛfen
D tameddit i yessefraḥen"
"Akken bɣan ad ḍsen wuglan
Ɣer daxel ay ul"
"Win ur nkennu ur d-ikeccem"
Ansi d-tekkiḍ ay awal ? Seg uẓar-iw.
S wakka Ṭawes tefka i yiman-is isem .
Deffir yisem n Amina yettarun ass s wass ayen iḍerrun tella Ṭawes Amruc.
Isem-agi uffir d ttawil swayes Ṭawes teḥka-d ineḍruyen yeḍran yid-s akken bɣun llan ama qessiḥit ama rẓagit, ama ssefraḥen, ama sɣubbunen.
Tewwi-d fell-asen war akukru, war leḥya.
Ur telli deg-sen tuqqna-tuffra.
Yecban awal d-tewwi ɣef argaz-is ukkud tedder ḥdac n yiseggasen, Marcel iɣef tejgugel uma tcereq-as tayri.
Di tira-s Ṭawes tezga tettnadi tameddit, ccuq n wul akked tayri.
Tibratin zzaknet-d lbaḍna-s
Kra n wayen turga yewwi-d ɣef wayen ur tewwiḍ ara tessarem-it, d wayen terra ar daxel n wul-is.
Isefra d ccnawi ama wid n , n neɣ ɛad wid n Leqbayel tedha yis-sen ssɛeddayen-as tigwnatin
ẓẓayen.
Inzan, d lemɛun ggten di tira n Ṭawes s yisem n
Llan-as d lmendad tettader-iten-id akken ad tetwennis yis-sen.
Akken yexdem Dda Lmulud At Mɛammar deg udlis "Tawrirt yettwattun".
D lɛadda ɣur-neɣ s yinzan i nferru tidyanin imi d-frurin di tmussni.
Dacu iɣef d-ttawin yinzan-agi.
Mačči dayen i isehlen, ur-d-ǧǧin imezwura ayen ara d-inin yineggura.
Inzan zgan-aɣ-d d ttawil i yis-s nferru tidyanin akken d-ttrusunt yiwet yiwet.
Yal tadyant s umur-is n lewɛara di ferru-nsent.
Tudert d amɛebbar.
Nnig tira-nsen, inzan yis-sen i ntellem, i nettektili, i nettqissi tudert.
Deg-sen ṛṛay d ṣṣwab iɣef ters tɣerma-nneɣ.
Lɛadda-nneɣ d awal i d-nettawi s timawit ulac tira.
S yinzan i yedduri yidles-nneɣ.
Yis-sen i nkeccem ar tlemmast n wawal d-nettawi n wager-aneɣ ladɣa di tegnatin unejmaɛ.
Inzan ttrebbin tamussni di teqbaylit.
Inzi yezgan nettader-it-id d win iwumi neqqar "yella deg wawal".
Amussnaw yettwaɛqal s tmussni n yinzan dɣa neqqar-as "bu wawal, bab n wawal".
Neqqar daɣen "bu yiles medden akk ines", "bu wawal d bu ṛṛay"
Wwḍen-aɣ ar wass-a s lewrata n wa yettaǧǧa-ten-id i wayeḍ.
Neqqar ɣef waya: "Ansi d-tekkiḍ ay aḍar? Seg uẓar".
Inzan wezzilit daɣ netta yenna-k Ccix Muḥend ɣef waya:
"awal d aciri mačči d asmiri".
Inzan kkan nnig ccbaḥa n wawal imi d nitni i yessemsawin awal.
Ɣas ulamma cerwen-d akk tamurt, tikwal llan kra n yinzan mmalen-d anwa lɛerc iɣer yettiki bab-is.
Uma akken ma llan d lewrata n lejdud.
"D tameslayt i d ṛṛuḥ n uɣref"(akka i t-yenna
Magyare deg wawal-is d-ittubedren deg uɣmis Le n 15 di furar yudder-it-id.
Akka ihi inzan d lsas n tmeslayt, d ajgu n waɛrur swayes tbedd tmeslayt, d ttrebga n uɣref ama di tlemmast n twacult neɣ di taddart ɛad di lɛerc.
Inzan ur llin ara merra d igreɣlanen.
Yenna-k deg udlis "Il agreɣlan d umaḍan agreɣlan di tallit n ": "Taɣerma d lsas n yal aɣref.
D aɣref i tt-issidiren di tikli umezruy.
Idelsan n yal tamurt zzint-asent tlisa, ur mreggin ara n wager-asen."
Akka i teḍṛa d yidles amaziɣ i d-yeggran ur yekni sdat imesḥersen akken ma llan nnig n tlatin n leqrun aya.
Iman yettwacewwlen.
Tenna-k Ṭawes Amruc: "Iwumi tussna d-igellun s uceggeb?"tesban-d dagi amek tudert tedder ger sin n yidelsan tettucewwel, ur as-iban ubrid ara tawi.
Tezga Ṭawes tessḥras iman-is akken "ad tefhem yerna ad tettwafhem".
Aql-aɣ di tegnit n useḥres n Fransa u nettat tugi ad teknu i uzaglu yesseknuyen tissas d wazal.
Teqqim kan d tamaziɣt d aẓar ifazen am wiyaḍ.
Nnwala-d belli tamurt ɣur Ṭawes tezga deg wayen akk i tura deg yidlisen-is.
Ɣas akken di lɣerba, ur tettu ara tamurt n Leqbayel.
Deg udlis "Aɣlad n Yimeddaḥen"Ṭawes mazal-itt meẓẓiyet tegguma ad as-tefrez tudert n twacult.
Tekker-d di lewɛara n Jida-s teɣma deg-s.
Si zik tesmektay-d i
Ṭawes laɛwayed d wansi i d-tekka.
Ɣas akken imawlan-is waɛren axxam yuɣal-as d ifri i tt-yettḥuddun.
Yemma-s tuki belli ttrebga tawɛrant-nni zgan-d i yelli-s d ugur armi tḥaz iman-is.
Tewqeɛ ger tmurt tabeṛṛanit i tt-yugin d ibeṛṛaniyen i as-yugin amxalef temxallaf yid-sen.
Tuɣal-as d taluft! tezzuɣur laɛwayed i tt-yessemxalfen d yiwaḍ yecban tiṛumyin temlal deg uɣerbaz nitenti xeddment akken i asent-yehwa war akukru di tayri.
Nettat am wakken cekklent-tt laɛwayed n tmurt.
Ad d-nesmekti belli deg udlis "Tiḥizit d yemma", yewwet amek ara as-ibeddel ttrebga, ad tt-yerr am wakken yettidir netta, ur d-yecliɛ di laɛwayed-is.
ur tufi amek ara texdem.
Di ddiq i trebba tamussni d wa d wa yecban inaragen-nsen di Tunes: d iɣef d-tewwi deg udlis
"Aɣlad n Yimeddaḥen".
Tira tewwi-d ladɣa ɣef wayen i as-yuɣalen d tuggdi n yimawlan, d tugdi n yirgazen d tugdi n lqerḥ ansi i as-yehwa yekka-d.
Ama di berra ama di twacult, Ṭawes ur tebri ara i ṭṭbel deg waman.
Yezdi lqedd-is sdat yal taluft temmuger, ladɣa tiyita i tt-kkaten yimawlan-is d wayyaw-nsen.
Ur tettruẓu ur tkennu.
Deg udlis "Tiḥizit d yemma"temmla-d amek tezzem i tt-ixedɛen ɣef zzwaǧ.
Tudert ger sin idelsan wwin-as-d ma d akci uma temmuger tagnit akken tufa.
Akken tebɣu tesmermed-itt tegnit Ṭawes, tikkelt d tikkelt d, tettara-d ttar a xersum di tira.
Mačči ɣef yiman-is kan i tekkat akken ur "tfetti"ara deg inurar ibeṛṛaniyen, tewwet daɣen ɣef ugdud ideg d-tefruri akken ur inegger ara deg yinurar-agi.
Ula d ismawen d-ttader s teqbaylit yecban Jida,
Yemma , ɣas tira-nsen s tefransist zgan ttikin deg uḥader ɣef yiẓuran-is.
Tẓemmi yis-sen lebṣel s allen n yibeṛṛaniyen yugin ibeddi tbedd ɣef yiman-is, teqqim d nettat kan.
Ɣer sdat ahat ad ilin imnadiyen ara yesnernin tira ɣef wayen tura tmeṭṭut yecban Ṭawes mm yidles ɛlayen, idles yelqan akken ad tt-id-sbanen ugar n wayen walaɣ deg-s nekk. gar-as d yiman-is.
Adlis Amesri amsugen d ungal d-yewwin ɣef lemḥayen tesɛedda am wakken i t-id-nwala deg wayen yezrin.
Ugar akken tḥemmel i tettwaḥemmel.
Tettucewwel armi tɣull iman-is ur tuksan.
Ssawalen-as ibeṛṛaniyen "tasedda taberkant imi deg-s "amur n twaḥcit".
Akken llan yirgazen tessen wehmen deg waggus tḥezzem ɣef yiman-is.
Ula d yiwen deg-sen ur tt-iqennaɛ, ur yesɛedda fell-as laɛnaya ɣef yiẓuran-is.
Wissen ma da yella "tefhem iman-is, neɣ ma tessefhem iman-is i wiyaḍ"?
Wissen ma tezwi ijufar-is ɣef wayen akk iwumi teṣber s ṣṣber n tsedda.
Wissen ma da yella Aɣmis tura ɣef yiman-is yessafes-as tagnit? Akken teqqar: "Win yebɣa wul yeshel ad as-teṭṭixreḍ, wanag amesri amsugen anef kan "
Akken tebɣu tella tegnit Ṭawes telli tiwwura i wul-is s tira.
Amsugen tesɛukkez yis-s imi yis-s i terra ttar i kra n wayen i as-ireglen iberdan yettawin ar tudert timnecreḥt.
Deg-s i tufa tilelli-s.
Ccnawi tecna Ṭawes ur llin ara d asedhu swayes tessedha iman-is.
Teccna-ten akken agdud seg d-tekka, iẓuran i tt-id-yefkan ad ṭṭfen nnuba ger wiyaḍ.
Kra n win yeɣran idlisen-is yettaf belli tudert d-tewwi aɣbel-is d akken ur tettbeddil ara ay akken bɣun llan wuguren i tt-yewten, i as-iqerrɛen, ay akken ẓẓayit isekkuden srusuyen fell-as wiyaḍ.
Telḥa ɣef tirgin ireqqen akken kra ur nesɛi azal di ttrebga n yimawlan-is ad tesɛeddi fell-as.
Ccan n Ṭawes d tiɣri n ṣṣut yettawin ṣṣut ur nettfaka ara.
Ṛebɛa wungalen tura Ṭawes gellun-d s snat n talliyin swayes tebna tsekla.
"Aɣlad n Yimeddaḥen"akk "Ajeǧǧig aberkan "wwin-d ɣef temẓi d tnuba n Ṭawes.
Tasemlilt.
tiyaḍ? Ayɣer
"Amesri amsugen "akked "Tiḥizit d yemma"wwin-d ɣef tumda temmed Ṭawes.
S wakka i ad aɣ-yefrez wamek tfuǧ tneggalt: Di sin wungalen imezwura Ṭawes tetter tudert: Ayɣer ur lliɣ ara ttucewwleɣ? Ayɣer baneɣ-d "d am tawerdanit"? Ayɣer ttuḥazeɣ war ssebba? Ayɣer bɣan ad ttubedleɣ? Ayɣer i yi-yecreq lferḥ di tudert-iw?
Di sin ungalen ineggura d-yewwin ɣef tumda, Ṭawes tnuda amek ara tili d tameṭṭut s wayen teḥwaǧ ladɣa di tayri.
"Amek ara tefhem iman-is, d wamek ara tessefhem iman-is i wiyaḍ"tikti-agi tezga deg-s.
Tessexdem tafiksit di tira akken ad taf amek ara d-temmeslay ɣef wayen yellan zik
ẓẓay ad t-id-tini ɛinani.
S wakka tekkes akkuffir i tt-yeskkuffren.
Ama s neɣ s Ṭawes tessexdem ismawen-agi akken leḥya ur as-tettuɣal ara d afrag i wayen tebɣa ad t-id-tini.
Tnuda ad teqqim d taqbaylit ger wiyaḍ a limmer s taẓẓayt ẓẓayit laɛwayed.
Amek ara tesdukkel, amek ara tezdi ayen akk yemxallafen deg-s, ayen akk yemɛebbaren deg-s, amek ad tenneḥdar ɣef tlufa niḍen ur d-ttasent ara? D annect-a i tebɣa ad aɣ-d-temmel Ṭawes deg ungalen-is.
Di tmuɣli serseɣ ɣef yidlisen n Ṭawes ɛarḍeɣ ad d-mmleɣ anwi iberdan d-tewwi wa isubb wa yuli.
Ṭawes tenna, tmenna.
Nnan-d fell-as belli "d tameṭṭut mm tissas ɣef zik lḥal".
Ur d-yewwi ara ad nettwali Ṭawes s tmuɣli iḍeyqen.
D tamaziɣt, s tlelli-s ɣas akken tekker-d di tmetti yessimẓiyen azal n tmeṭṭut.
Tewwi-d abrid d-tewwi setti-s s-yemma-s.
Tedder Ṭawes di tlemmast n yiṛumyen yerna ur tezzi ara, ur tenkir ara ansi i d-tekka ɣas akken llant tegnatin anda tikwal bab-is ad isɛuẓẓeg i kra n laɛwayed ur nemɛin ara.
Tezga tettemɛebbayr ger idles amaziɣ d win n yiṛumyen.
Amɛebber-agi icewwel-itt mačči d kra.
Uma tufa-t d abrid swayes tesban-d dacu-tt d wansi-tt ger wiyaḍ.
Tuɣal d tamussnawt igan leqrar i yidles amaziɣ d win n yiṛumyen ur as-yenɣil wara.
D ayen i yi-jebden armi d-uriɣ ayagi fell-as.
Adlis tura yemma-s n Ṭawes s uzwel "Tadyant n tudert-iw"yenfel s taffa n lemḥayen qerriḥen tesɛedda Faḍma At
Mensur ama di tlemmast n twacult-is, ama imi tella d taqcict ur yaɛqil baba-s, amek tezdi lqedd-is sdat tmuɣli tarẓagant swayes i tt-ttwalin at taddart, armi d asmi tuɣal d taɣribt di tmura neɣ lbaɛd tebɛed ɣef tmurt-is.
Amzun akken "tettwarhen tudert-is".
Wanag , d Ṭawes mmugrent tilufa i tent-yesseɣren armi ttikint ger tiyaḍ d wiyaḍ.
Asmi tettiki Ṭawes di tfaska yeḍran di Fes di Lmerruk tuki s wazal tesɛa tgemmi n yimaziɣen d wakken zdin ger-asen.
Deg wass-n Ṭawes yekkes fell-as lḥif n tbeṛṛanit.
Terfed ccnawi tettawi-ten-id si tmurt ar tayeḍ.
Tenna-k belli "Mi yi-ttaran azal di tmura ḥulfaɣ d tamurt n Lezzayer i as-sfazen".
Amek tameṭṭut am ta d tamussnawt s wazal-is, tnekker-itt tmurt iwumi tessuli ccan deg waṭas n tmura?
Azrug imceggeb
Kra tura Ṭawes yettawi-d ɣef tudert-is seg wasmi meẓẓiyet armi temmed d tilemẓit di lɣerba tamurt tettak-itt i tayeḍ.
Ur tt-teṭṭif ara tmara imi amxalef temxallaf d yiṛumyen ur tt-yessekna ara.
Kkes-d dacu ur temmuger ara: urfan, aḥussu, tilufa, iɣeblan, lexdaɛ, ixelliɛen uma teqqim d taqbaylit, d tazzayrit ama deg wul ama deg wallaɣ.
Tezzem iman-is ɣef ayɣer ur terbiḥ ara.
S wakka tira tuɣal-as d lemri deg waydeg tettwali iman-is s ubrid d-tewwi
ẓelmeḍ yeffus da yuder da yuli.
Tesedda-d daɣen awal ɣef wakken ttidiren ibeṛṛaniyen temmuger.
Tira ɣef yiman-ik a bab-is ur teshil ara.
Ṭawes tessebrareḥ ɣef yiman-is ur tettu acemma ur teffir acemma.
Tira-s tebna ɣef sin n yimuren:
Amur amezwaru yaɛna amezruy n tmurt-is.
Deg wis sin tura ɣef tmeṭṭut s lqedd-is ger yimdanen s wayen i tt-ixussen, s wayen tessaram, d wayen yellan d lebɣi-s ɣas ur tt-tewwiḍ.
Yal tikkelt ara taru tmeṭṭut d ddefqa ar sdat.
Di tazwert yura Kateb Yacine deg udlis n yemma-s Faḍma At Amruc
"Tadyant n tudert-iw"yenna-k: "D tuzzma n yimawen yessusmen sdat lbaṭel: I tikkelt tamezwarut i nwala tameṭṭut tazzayrit terẓa asalu di tira war akukru, war tuffra war tuzzya n umrar i udrar".
Abrid d-tewwi Ṭawes d abrid d-tewwi yemma-s.
D ayen tent-yeǧǧan: d timuruyin ifazen.
S wakka Ṭawes terra ɣer tira akken tameṭṭut ad as-d-tsaḥ nnuba deg wawal ur as-yettruḥu ara wazal-is.
Teṭṭef di tira am win yeṭṭfen amadaɣ i waɛdaw.
Taɣuri n ydlisen-is seqqraḥen, ssruyen tikwal ssenzafen mačči d kra, nfehem-itt ama deg wallaɣ-is ama deg wul-is.
Ṭawes terna-as ccan i ccan n yidles amaziɣ.
Awalen imserḥen, tesseqdec deg ungalen-is d ttwassnen uma yal wa yettuddum deg yinumak.
D awalen i iregglen i yiwen unamek, teddun fettren ticeṭṭiḍin akken t-yenna Dda Lmulud At Mɛammar deg wawal-is: "Lemmer awalen kkaten ttɛaddayen, ur yelli kra sdat-sen neɣ deffir-sen tili zik zik ay negrent tsekliwin ladɣa tid yeddren ala s wawal"
Yecban tagi-nneɣ.
Ṭawes truḥ am wakken tadyant-is tefka-aɣ-tt d tarzeft, nebḍa-tt yid-s.
Ɣas tɛedda di tiṭ n tissegnit, thucc-itt ddunit uma ur as-yenɣil wacemma imi yal ungal tura yuɣal-aɣ d lemri ideg nettwali imanen-nneɣ.
Anwa ur nesɛi temẓi, anwa ur nemmid d ilemẓi neɣ d tilemẓit?
Yelha ma nesmekta-d awal yerfed mi as-yenna: "Imesla, iɣemmi, tifendiwin zzerɛen d azraɛ".
Tilawt, amsugen, tirga.
tsekla tanaẓurt, tamussnawt,
"Urgaɣ-t i tafrara "
Tlata timawin mmalen-t-d Ṭawes di tilawt-is.
Tudert tedder tikwal tennecraḥ tikwal temmermed.
Amsugen d-immalen i umeɣri ayen d-yettilin ala di lbal.
Targit i tt-izedɣen swayes tesafsay ɣef yiman-is.
Ṭawes tameṭṭut n tettḥessin u tettḥussu i tedyanin uqbel ad d-ḍṛunt.
Ineḍruyen i as-d-yettasen di berra ttbinin-d di tudert n ger nettat d yiman-is.
Tirga ttbinent-d di tudert-is n yall as.
Tenna-k: "Ttaraɣ azal iwayen d-izeggiren uqbel ad yeḍru"Terna tenna-k belli:
"zzhu inu ttafeɣ-t di tmedyazt, ccna akked tmussni n wiyaḍ".
Deg udlis "Tiḥizit d yemma"ad naf belli Ṭawes trezzu ɣer temkacfin.
Ayɣer akka tessewṣal i yiman-is tidyanin am tigi? Yella kra i tt-ixuṣṣen? Neɣ ahat imi tikuccfa tella di laɛwayed-ttilin-as d nneɣ.
lembwansa.
Deg udlis "Amesri amsugen"tezga tettader-d tirga tettargu amzun akken d tin i d tudert i ifazen fell-as.
Tikwal tettara ar daxel, tikwal tessuffuɣ-d.
Ayen i idergen deg yiman, tikwal yennaḥwaǧ ad yili akken imi tudert timserreḥt ur ten-tferru ara merra.
Tenna-k: "Hattan tifrat
Iban akka belli inzan d-tettader n targit-iw: Aferkiw ugafa-nni yettawin ijeǧǧigen n tmettant i aɣ-ijebbden d Alex!: Wissen ma da yella ad aɣ-yekkes gma
Arrens neɣ Arrens ahat ur aɣ-inekker ara?"
Arrens, akken tettwali yettaɣ lḥal yexdaɛ welmta-s d yimawlan-is i t-yezzaɛzen.
Mi ara d-taru ɣef gma-s awalen n tmettant d wayen tt-ijebbden ɣur-s tesdukkul-iten, ttemyejbaden am ddkir.
Ṭawes tettara ttar s tirga iwayen tezgel neɣ izeggel-itt.
Ula d ayen tettaru d ccfawat deg uɣmis tettuɣal-asent s tɣuri itettnadi tirga yesɛan azal.
Tenna-k: "Ddurt yezrin ineḍruyen sekkren uma llan wid izeggiren ɣef yir wussan.
Targit n seld iḍelli ur yi-thenna ara".
Mazal-itt kan ur tettara tirga n Marcel.
Tenna fell-as
"Urgaɣ-t i tafrara "Tuki belli "Idammen-nneɣ ur mssawalen ara"Terna tenna-k: "Uma ass-a ayen akken i yi-cerken yid-s yessaram aǧǧuǧeg d tudert tameddit s tawant".
Araǧu n tebratin ur d-nettaweḍ ara, asexreb n nniya tettɛadday fell-asent di tirga.
Tenna-k : "Tikwal ttarguɣ kra akken n tebrat tamellalt waqila titra-s d tin n Marcel".
Yal targit akken tt-id-tettaf: "Iḍ yezrin urgaɣ Alex""Ur
ẓriɣ ara ayɣer di yal targit am ta yettmendaf wul-iw, ladɣa mi ara d-akiɣ ttafeɣ-d ur yelli ḥedd".
Di kra n tegnatin tettuɣal-as tirga ar wayen n dir.
Tenna-k: "Ukiɣ uma mazal-iyi deg wusu am tin iɛeggzen ad d-tekker.
Urgaɣ iḍ-agi walaɣ udem amelḥan n Sakin ḥulfaɣ i Alex yeẓẓel ar tama-w am yiccer n waggur."
Mazal rrwaḥ n Marcel yezga-as-d d agadir.
Tenna-k:
"Ur d-tewwiḍ kra n tebrat s ɣur-s, uma tirga t-urgaɣ iḍ-agi ur lxiq teshil ara i tira!".
Tettnadi timlilit yid-s uma tufa-tt kan di targit.
Tenna-k: "awi-d kan imi t-ttemliliɣ di tirga meqqar itekkes-iyi fell-as ssarameɣ ad t-ttarguɣ yalass".
Timliliyin d Marcel ulamma di tirga ssefrahent-tt.
"Nnaɣ a Ṛebbi i lhant tirga mi ara t-arguɣ meqqar isaḥ-iyi-d di tnafa urgaɣ-t yiwwas yeẓẓel deg wusu yelsa tasedrit i t-iɣummen armi d tigecrar.
Iḍaṛṛen-is imelḥanen d ilegganen amzun d leḥrir.
Ɣummeɣ-ten s tlaba-w sakkin uɣaleɣ d tinnegnit.
Cwiṭ acemma hatan ula d netta yuki-d yuɣal-d fell-i nemsudan akken ddeqs sakkin dduqseɣ ukiɣ ur d-ufiɣ rriq."
Yiwwas turga yemma-s tcedha leḥnana-s.
Tenna-k: "Urgaɣ iḍ-agi udem acebḥan n yemma taɛzizt.
Tbedd ɣef yiman-is, mazal-itt d tilemẓit asekkud yettreqriq.
Tekna-d ɣur-i am tin ara yi-temmel deg wayen akk tessen, d kra n lbaḍna akkenni."
Ṭawes Amruc : tiɣri yeslulliyen.
Di kra n wayen tura Ṭawes tettader-d isefra.
Amek i d-tewwi abrid si tira ar ccnawi ? Ad d-nesmekti belli deg udlis tiḥizit d yemma Ṭawes tudder-d rrwaḥ truḥ ar .
Din i tuki s ccbaḥa d lesrar sɛan ccnawi n yimaziɣen n Batha.
D tagnitinni ara tt-yawin abrid, abrid ar ccnawi.
Tenna-k: "Yiwet n tcelḥit tcennu ccnawi n lexwan tesburr timeḥremt tamellalt, tazibba ɣef unyir-is, sakkin a gma inu tserreḥ i taɣect-is rqiqen ttuddumen-d deg-s n lejdud.
Tameṭṭut tenhewwel, allen-is qqnent, tcennu ccnawi yetthuzzun ul i ccuq, ttawin deg-neɣ ṣṣut amzun d isuɣan i aɣ-d-yekkan akkin i leqrun.
Ad as-tiniḍ ur d-telhi ara yid-neɣ, tcennu i wid yemmuten.
Ccɣaweɣ, ḥulfaɣ teffeɣ-d deg-i terẓeg n lɣerba tamcumt, ffɣen-tt wurfan-nni terra ar daxel.
Ur tuki d ayiman-is
Ṭawes mi s-d-ɣlin imeṭṭawen s ddefqa Urǧin ar sdat ad ddreɣ am tin yeṭṭurfen ɣef tmendit.
Dayen ɛyiɣ deg uɛujju n wul, d nneqmat n ddunit.
Riɣ ad zzhuɣ am nekk am wiyaḍ.
Ccnawi n yimaziɣen teccna tcelḥit-nni d tawwurt yellin yekcem ubeḥri turet."
S ccnawi Ṭawes tessuffuɣ-d ayen akken tt-yeskkuffren d iseggasen aya.
Ḥala tuɣalin ɣer yiẓuran i yeessafsayen iman deg wayen akk i as-yeddan di nnuqma, ayen i as-iqerrɛen d s imedlen tiwwura n tudert.
Ɣas ulamma zedɣen-tt sin n yidelsan neɣ ɛad zzin-as sin n yidelsan (idles amaziɣ d yidles afransis) tuɣal armi tefreẓ wa deg wa.
Llant tegnatin anda ma ddukklen sin n yidelsan ssuffuɣen bab-is ar wayen yelhan uma drus i d-iḍeṛṛun akken.
Ɣef tifin i tufa iman-is s ccnawi tenna "Yeẓra Ṛebbi ur ttuɣ yiwet ula d tayri tettaf nnuba deg-sen yal tikkelt mi cennuɣ ṣṣura-w tettneqlab; idammen-iw rekkmen, tawant tessawal i tayeḍ imi ẓriɣ belli yewwi-d fell-i ad asen-zeggreɣ iberdan i ccnawi akken ad d-awḍen i tsuta i d-iteddun ta deffir tayeḍ".
Ula d Marcel tenna-yas belli: "S ccnawi i ttḥusssuɣ dacu i d azal n tayri, am wakken tt-tettḥusssuḍ kečč mi ara taruḍ.
Ulamma mazal ssarameɣ ad iyi-ḥezqen iɣallen n urgaz, ad iyi-selfen, ad yi-huzzen ula d nekk".
Mi ara tcennu Ṭawes tettuɣal-itt-id kra n tezmert akken tt-id-yemmal belli d lǧedra yettaken iɣuraf i yidles amaziɣ akken ad yeǧǧuǧ ad yettnerni.
Asmi terfed Ṭawes ccnawi n lejdud-is tḥulfa belli ass-n i d-tlul.
Kra yemɛebbaren deg-s, kra tt-yesmermden yeɣli, kra tt-iɛujjen yefcel, kra n waggur i as-d-yezgan yekkes.
Ccna yuɣal-as d tacɣibt armi ddeqs n yimussnawen unagen-d fell-as yecban Kateb Yacine, d wiyaḍ.
Dib Yenna-k: "Wid yessuddumen tameẓẓuɣt yelha ma da yella walan belli takemmict n ccnawi-agi d zzeriɛa izerrɛen i umteddu"Wamma Sedar , aselway n zik n , netta yenna-k: "Ayen ifazen di ccnawi-agi d imi ad as-tiniḍ d isuddaniyen.
Imi di Tferka tiseɣlit yellan gar yisuddaniyen d yimaziɣen tettawi tettara war ma tella tgezmi ger-asen.
Ayen daɣen yeṭṭfen lbal-iw d imi taɣerma n Tfarka yiwen-is, teddukel, tezga-d d talsawit n tfarka iɣef llan d inagan ccnawi n Massa Ṭawes Amruc".
Ṭawes Amruc, yelli-s n Iɣil Aɛli tsuɣ tenna "Nekk d tazzayrit, ur nudaɣ, ur ḥwaǧeɣ tanagit ɣef tzzayrit-iw"akka i d Ṭawes Amruc irefden idles d uẓar amaziɣ tesswa-ten ama s ccnawi, timucuha yecban tin n "Aɛeqqa yessawalen", timsaɛraq, d yinzan akken azekka ur aɣ-yettuɣal ara d aẓekka.
Gar tgezmi d uṣiweḍ.
Axerrub n At Amruc.
Tawacult n Ṭawes Amruc tfaz.
Yemma-s, Faḍma At Mensur, d tameṭṭut ger tlawin yessulin ccan i tgemmi-nneɣ.
Ṭawes ɣas akken tezga di lɣerba, tedda deg ubrid n yemma-s imi ula d nettat tger-d s annar uḥader n tgemmi tamaziɣt.
Teẓra belli tajaddit tettalas-as akken ur tettaǧǧa tardast deg usekfel n wayen yellan d lsas n yidles amaziɣ.
Ɣer sdat gma-s Lmuhub Amruc ula d netta yerfed amur-is ladɣa mi yesseqdec tamussni tafransist swayes yesgem idles amaziɣ di ddeqs n yiḥricen.
Setti-s n Ṭawes s yemma-s At Larbi Usɛid teḍra yid-s tadyant qessiḥen.
Temyaḥmal nettat d yiwen ilemẓi izedɣen lḥara-nsen.
Laḥmala-nni ad d-teglu s tlalit n
Faḍma.
Dacu kan imawlan n yilemẓi-nni ugin ad tt-yaɣ.
Din i tebda tedyant ara yawḍen armi d Ṭawes d yuɣalen ass-a d ijga ger yijga n tɣerma tamaziɣt.
Faḍma At Mensur d taqcict ur yaɛqil baba-s.
Temẓi-s ad tɛeddi di tiṭ n tissegnit imi kkes-d taluft ur neḍri yid-s.
Yemma-s ad tt-tesseckcem ar uɣerbaz afransis ɣur tmassurin.
Din ad tḍil ɣef tudert yemxallafen d tin n taddart.
Ɣas akken terfed ddyana tamasiḥit ama s tmara
(d Ṭawes) ama s lebɣi-s, tga leqrar i laɛwayed-nneɣ tessemsawi-tent nitenti d laɛwayed n yiṛumyen.
Teqqim d taqbaylit d yelli-s idurar, ur tekni i lɣerbat ara tt-yawin si tmurt ɣer tayeḍ.
Taluft-is ad tt-id-tawi deg udlis tura "Tadyant n tudert-iw".
Ṭawes ula d nettat ur tt-zgilent ara tlufa n ddunit.
Tufa-d iman-is ger sin n yidelsan, snat n tmeslayin, snat n tɣermiwin tessaweḍ tga-asent irebbi di snat ta ur temdil tayeḍ di leqrar.
Tezga-d daɣen ger setti-s s baba-s i as-yugin ad tbeddel akk d yemma-s Faḍma yeẓran dacu ara yeffɣen ɣef yelli-s.
Tbedd ɣur-s akken tewɛa.
S wakka temmuger ddunit tebges aggus
Kuka temɛebbar yid-s.
A d-nesmekti belli ameddakkel-is nwala deg udlis Aɣlad n Yimeddaḥen iɛeggen-as ɣef nniya-s tazurant izemren ad as-tili d taɛkemt.
Ur tt-iɛedda ara uzaylal imi kra n laɛwayed n tmurt ijebbden ɣer deffir teǧǧa-tent s lebɣi n ṛṛay uwqim.
Nebbwi-d awal daɣen ɣef temliliyin n Ṭawes d yirgazen tessen, nwala-d amek tessensar iman-is i wayen ur neffiɣ ara fell-as tgezzem rrebgat i tt-yurzen akken ad as-tefreẓ tudert.
Tigezmi-agi n rrebgat ttwaḥetment fell-as.
Ɣas akken tgezzem deg-sen uma tḥuder ayen twala d nnfaɛ.
Akken i t-yenna Kateb Yacine "kra n win yettnadin yetteggray-as-d deg waydeg ara yeṭṭef".
Rrwaḥ ttruḥunt tmucuha, ccnawi, inzan si tsuta ar tayeḍ d iseɣ.
Teẓra Ṭawes belli s wakka ara taweḍ tɣerma tamaziɣt ar sdat ɣas akken igguber-itt umseḥres.
Deg usefru yesmermiden: "Ǧǧiɣ-kem a tamurt deg d-luleɣ"
"Riɣ ad rzuɣ ɣef tmurt-iw
"Din i tella twacult-iw n tidet
"Riɣ ad ḍilleɣ ɣef lawliyat d watmaten-iw
"Di tmurt-iw tasusamt izedɣen ul-iw"
"Uma asarag-iw
"N mmi-twen iwumi urzen iɣallen
"Anida-t?
"Hdiɣ asefru-a
"I uxxam d-yeggran d ilem
"I yiẓekwan n lejdud
"Ur deg-sen meḍleɣ" Cnna amezwaru. 
Tamettant
"Rran-iyi deg yilem n unẓul
"Tamurt akk tru fell-i"(Cnna wis tlata)
"Serseɣ anyir-iw yerɣan ɣef temrayin
"Riɣ ad rẓeɣ tiwwura s tyitwin uqerru
"Ad rewleɣ 
"Tezga-yi-d tewwurt
"Tin akken imedlen fell-i
" Lemmer ufiɣ ad mmteɣ d amsebrid"
"Ay ixxamen, ay ixxamen alsiwen
"Ayɣer akka medlent tewwura-nwen
"Ayɣer ur llint ara tewwura
"fell-i?"
"Ɣileɣ tira tettekkes lxiq yeskkuffuren
"Ɣileɣ tessafsay ɣef wul.
Ziɣ ur yelli umḥaddi fell-i.
"Nekk d aqcic ɛerqeɣ ger yirgazen
"Ay arrac iwumi truḥ temẓi 
"Nekk mačči n tmurt-a.
Ur ddireɣ yid-wen.
"Nekk d annar n tsusmi anda ttemlilint tuɣac "
"Ttaddreɣ-d iman-is s lɛadda wanag kunwi teshel fell-awen."
Ungal Ajeǧǧig aberkan tella deg-s tebrat yura n wass 6 di tuber 1942.
Di Tunes.
Hattan tukkis seg-s.
" Deg wakken ccan-im meqqer ulamek qenɛeɣ iman-iw.
Ad am-in-ḍeggreɣ tamuɣli fessusen ; akken kan ɣriɣ adlis-im, ufiɣ belli mačči d tira n menwala neɣ ɛad d tira ucebbaḥ.
Ala! ufiɣ deg-s tira n wul, tewwi-d ɣef wayen yezdeɣ wul-im, tettuddum deg-s tidet n wayen tesɛeddaḍ.
D taṣebrit, d timjerrebt n tudert d tanaẓurt s tmussni-m.
Yugar anadi di lefhama n wayen turiḍ wala anerfud d usrsu ma izad ma yuder.
Tira-m teddez tebrez.
Bniɣ ɣef waya imi iban-iyi-d yakan di tebrat i yi-d-turiḍ, akked temlilit-nneɣ di Sidi Bu
Saɛid.
Din dɣa i yukiɣ yis-em ɣas tessewhameḍ uma iban fell-am wayen yellan deg-m am yiḍelli am ass-a teqqimeḍ d kem.
Ferḥeɣ aṭas imi tura yettwakkes fell-am warruz, akken tebɣu tili tegnit tuklaleḍ ugar n waya.
Ssuddmeɣ taɣuri i tira-m
Tijmilin n sya d sya.
temlal Ṭawes di netta yura ɣef
Aɣmis yura-d ɣef Ṭawes yenna-k :
"Di ccnawi d wayen tessekles, ma ncuba-tt ar Nefertiti neɣ ɛad ar Kahina tagellidt n Yimaziɣen ad naf belli Ṭawes ula d nettat teǧǧa-d i ugdud-is ungal aneggaru Amesri amsugen ifazen nezzeh ideg tessekcem awardani s wazal-is "wungal Amesri amsugen deg useggas 1976 ayagi :
"Ungal Amesri amsugen yessendaf ulawen yerna tugget deg-s tudert izeggir-aɣ uɣiḍi di tazwara ɣef tin iɣef turiḍ neɣ ɛad wissen dɣa ma d aɣiḍi i aɣ-tɣaḍ imi nettaf imanen-nneɣ ar tama-s, amzun akken nrebba yid-s tamussni d yiseggasen aya.
Gedhas ! Wagi d adlis yerna s tidet.
Aɣmis yura-d as n 15 di yulyu 1993 ayagi :
"Ccnawi d tira n Ṭawes Amruc ad d-qqimen d inagan n tmeṭṭut yessulin ccan i yidles azzayri.
D tameṭṭut yugin akukru d ayen ur nemɛin ladɣa lekdeb.
Iɛewwiqen d-ǧǧant kra n laɛwayed mazal llan u rnan-d ɣur-sen win i aɣ-d-yekkan si tmura tibeṛṛaniyin.
Setti-s teqqar "Ticraḍ-iw ifent timira n yirgazen."
Amuri amaruku 30/04/2020 Eddine netta yenna-k:
"Ṭawes tessekfel-d azal n yidles yeffren deg umezruy, win akken yal amseḥres, ama d Afniq d Ṛuman neɣ d wayeḍ, wwten amek ara ḥettmen leṛyuy-nsen i ugdud n Tferka Ugafa
