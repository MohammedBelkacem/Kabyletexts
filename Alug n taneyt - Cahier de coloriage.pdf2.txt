Amahil-a yerzan taneyt d amaynut, ur ncukk ara ad t-tafem anda-
nniḍen. Yessefk ad tekcem tmaziɣt ɣer merra tiɣula n tussna s umata
akked tid n tudert n yal ass .
Iberdan n ulmad ggten am wakken ggten yiswiyen n taneyt.
Taneyt tḥebbes akud, d imir n trewla d usedhu ladɣa deg tallit-a n
ukman deg uxxam. D talemmiẓt i twacult, wicqa leɛmer n yiɛeggalen,
iwakken ad d-tezzi i tgida  akked i ussekcem n yini ɣer tudert n
umdan. D isragen n umbeddel n tektiwin, d aslelli n tesnnulfut… am
wakken tezmer ad tili d isragen n tussaft, d aswaḍ d unadi n yiman.
Imi d tamagit i d iswi-nneɣ amezwaru, nefren-d isental i icudden
merra ɣer tutlayt, idles d umezruy n yimaziɣen. Nessemsuwa-ten s
ufrari seg taneyt tafessast ɣer tin yuɛren.
Tugniwin i d-yeddan deg walug-a d ayla n yimeskaren-nsent yal yiwen
Ɣer taggara n walug-a, ad tafem tamawalt tamecṭuḥt ara awen-
yessifessen agzay n wawalen ur nesseqdac ara yal ass.
s yisem-is.
Awal-a ur d-yekka ara
seg umyag « Aẓ » d
wawal « ul » (Aẓ ɣer
wul) maca d awalnut
yedda-d deg umawal
atrar n Dda Lmulud.
Yedem-d awal « Ahul »
seg tmacaqt syin yerra
asekkil « z » n tmaziɣt
n ugafa deg umkan n
usekkil « h » n tmaziɣt
n unẓul. Ass-a yuɣal d
ummil ar tama n
« Salut », « Hello »…
Annay n yimaziɣen
Lezzayer n uzekka
Timeḍrit tanaddalt n tmurt n leqbayel
TAMAZƔA - ⵜⴰⵎⴰⵣⵖⴰ
Akken i ak-yehwa uɣal deg wakud, Tafriqt n ugafa d akal n yimaziɣen.
Tamazɣa tesdukel : Lezzayer, Mali, Nijer, Burkina Fassu, Lmerruk, Libya,
Tunes, Amda n Siwa (Masser), Tigzirin Tikanariyin (Sbanya).
AKAL AWAL AFGAN
Tanfalit n ugdud amaziɣ : Akal, Awal, Afgan (amdan).
TAMAZIƔT DI LAKUL !
ⴰⵏⴱⴷⵓ - Anebdu
Isekkilen-nniḍen, am ṛ, ṣ (r akked s
ufayen), o, p, v d timerna i d-
rennun ɣef wid n ugemmay unnim.
Ad naru isekkilen ṛ akked ṣ mi ara
izmiren kan ad ssemgirden gar
wawalen deg talɣiwin-nsen
tiḥerfiyin. Amedya : fuṛṛ / furr ;
faṛes / fares ; ṛbu / rbu * ṣṣif / ssif,
ṣṣerr / sserr, aṣufi / asufi, ṣeyyed /
seyyed.
Imesli d usekkil
Yal imesli nettaru-t s yiwen n
usekkil, anda i yebɣu yili, deg
tazwara n wawal, deg tlemmast
neɣ deg taggara.
Tussda
Imesli ussid yettaru s usiknew n
usekkil : tameṭṭut, tazemmurt,
yerreẓ, izegger, ddu, kker, atg.
Llant snat n taggayin n tussda : tin
n tnumi d tin n tjerrumt.
Tiggeɣt d tzenzeɣt
Isekkilen b, d, g, k, t, lan, deg
tmenna, sin n wazalen, aggaɣ d
uzenzaɣ ; acku tizenzeɣt ur tli azal
asnislan, ur asen-nettarra azal deg
tira (tumrist).
Tanɣit
Isekkilen g, k, ɣ, x, q, lan, deg
tmenna, azal n tanɣit. Acku tanɣit
ur tli azal asnislan, ur as-nettarra
azal deg tira : aglim, akbal, alɣem,
axlenj, atg.
Tufayt
Deg tmaziɣt n wassa llant kradet n
tufayin n tidet : /ẓ/, /ḍ/,/ṭ/ : aẓar,
iẓi, aḍar, aḍu, iṭij, aṭṭan, atg.
Tazegnaggaɣt
Isekkilen t d z lan, deg tmenna, azal n tzegnaggaɣt, i
ttarun zik t = [ts ], ž = [dz ]. Maca, deg tira, t ad yuɣal
tt, ž ad yuɣal zz (s usiknew n usekkil) : Ttu,
Lezzayer…
Deg taggara n wawal, ad naru yiwen n t kan : tidet,
turet, tuget, atg.
Tiɣri n yilem (e)
Deg tmaziɣt n ugafa, llant kradet n teɣra i ilan azal
asnislan : /a/, /u/, /i/. Tiɣri n yilem, [e], ur tli azal-a :
ttarran-tt deg tira tumrist akken ad tifsus tɣuri.
* Ur nettaru e deg taggara n wawal. Nettaru e deg
tazwara n kra n yimyagen : ečč, eg, els, enz, atg.
Mi ara mseḍfarent kradet n tergalin tiḥerfiyin deg
wawal, ad naru e : alemsir, azger, azzel, atg.
ⴰⴳⴻⵎⵎⴰⵢ
ⵏ ⵜⴼⵉⵏⴰⵖ
AGEMMAY
N TFINAƔ
IZWILEN
198523684 :
Tawinest tẓat tmerwin d ṭam
n yimelyan semmust twinas
snat tmerwin d kraḍ n
yigiman sḍist twinas ṭamt
tmerwin d kuẓẓ.
Afrux di ccetwa
Yiwen ufrux di ccetwa, laẓ, asemmiḍ, yeɣli
iri n ubrid, yeqqim-as-d kan ad yesselqef.
Ha-t-a yiwen ileḥḥu-d, yezzuɣer-d tafunast.
Wwḍen-d nnig-s, tafunast tebra-d i ticict, a
lxir-ik a Rebbi : d taḥmayant d taččarant,
dayen kan. Afrux-nni temḍel-it dinna. Cwiṭ
kan, tezreɛ-it-id terwiḥt. Ɣas yufa-d iman-is
yenṭeḍ ddaw ticict, yekkes-as usemmiḍ-nni,
yekkes-as laẓ, yerra-tt i useffer. Yettseffir,
yesčewčiw dinna, d tameɣra. Iɛedda-d
wuccen :
- Ticict tesčewčiw !
Yewhem. Yebbeɣ aqamum-is, yufa afrux
amcum. Yenna-as :
- Yya-d fell-ak i ttnadiɣ.
Yečča-t.
Muḥend u Yeḥya
Cacnaq I
d Aferɛun Amaziɣ,
yesbedd tadinastit
tis 22 n Masser
taqdimt. Yezga 21 n
yiseggasen deg
uqerruy n udabu n
tgelda-s, seg 945
armi 924. D aferɛun
awḥid i yesɛan
isem-is yettwabder
deg udlis n sidna
Ɛisa (la Bible).
Azebg n Cacnaq I.
AMEZRUY - ⴰⵎⴻⵣⵔⵓⵢ
33 n timaḍ deg umezruy amaziɣ - 33 ⵏ ⵜⵉⵎⴰⴹ ⴷⴻⴳ ⵓⵎⴻⵣⵔⵓⵢ ⴰⵎⴰⵣⵉⵖ
Mulud At Mɛemmer
Dda Lmulud yerẓa asalu, nekni deg-s ad neddu.
Win yebɣan Tamaziɣt, ‘ad’ yissin tira-s.
Deg ubrid n Dda Lmulud, negzem (awi yufan ad tilim s idis-nneɣ) mačči kan
ad neḥrez tutlayt d yidles n yimaziɣen s umata maca ad aten-nesnerni.
LWENNAS MATUB
Uqbel ad tegrem asurif  ad tzewrem nnif, ma ulac tamaziɣt ulac ulac ulac
Ɣurwat wid ittaysen, ad as-tinim tekfa. Times i aɣ-izedɣen deg ulawen ur
tensa. Widak i as-iqqaren Tamaziɣt tefna, d wid iɣellten ayen ur d-ḥerren
ara.
Si Muḥend uMḥend
(Amedyaz 1845 – 1906)
« Aṭas i yuɣen lmitaq,
Ddnub iεelleq,
D ttesbiḥ yezga ɣef yiri-s.
Ur k-ineqq ur k-iεetteq,
D sseεd-is isaq,
Rebbi yelha-d d ccɣel-is.
Ay aḥnin yesseḍharen lḥeqq,
Fiḥel ma nenṭeq,
Amcum ad t-id-yas wass-is.».
TIN HINAN
Tagellidt n yitergiyen,
tedder deg tmiḍi
tis IV.
DIHYA (Kahina)
D tagellidt tamgarayt tamaziɣt i yennuɣen mgal unekcam aɛrab gar yiseggasen
695 d 705. Tefrurex-d di lɛerc Igerwan n Yiznaten di Wawras.
Ffeɣ ay ajrad tamurt-iw,
lxir i d-tufiḍ zik yemḥa.
Ma d lqaḍi i ak-yezzenzen,
awi-d leɛqed ma iseḥḥa.
INZAN
- Win yebɣan, yettnadi amek; win yugin, yeqqar kan
ulamek.
- Am win yettnadin tilkin deg uqerru uferḍas.
- Am win yettrebbin ibki, la taduṭ la ayefki.
- Yal wa yettṣerrif seg wayen yesɛa.
- Teḍra yid-neɣ am uɣyul iɛebban aman, netta
yemmut si fad.
- Axxam-nneɣ yeččur d isɣaren, ur nufi swayes ara
nenher aɣyul.
- Ur xeṭṭeb deg wass n tmeɣra, ur ttaɣ aɣyul di tefsut.
- D tirget yexsin iseg rɣiɣ.
- Daxel n waman i ffudeɣ.
- Rraḥa nnig usawen.
- Lexla ur nefrig, acemma ur d as-yedrig.
- Tixsi ɣef wakken d-nnan, d idammen-is i tt-yenɣan.
- Win yebɣan ad tṣeggem, iṣeggem iman-is.
- Teḥzen tneqlet ur yenqic bab-is.
- A win ifeṭren s lekdeb, i yimensi swayes ?
Tamaziɣt deg taɣult n tesfift n wunuɣen
TAMEƔRA N UẒAWAN 2019
YEBRIR 1980 – 2001 - 2020
TAFSUT-NNEƔ
YAL ASS,
MAČČI YIWEN
N WASS !
TALA uMAZIƔ
adrar-inu.blogspot.com
TIMSEƐRAQ
D acu-tt, d acu-tt ?
1- Ssuq yeɛmer, imdanen ulac; aɣrum itewwa, times ulac.
2- Ttejra ɛlayen, tnac n yifurkawen, yal afurk tlatin wafriwen.
ɐʍzızʇ u ʇsɐɹɣɐʇ p ˙Ɩ
sɐƃƃǝsɐ p ˙ᄅ
3- Ilul-d d netta, yuɣal d nettat, yuɣal d netta.
ɯǝɣıuı/ʇsısxǝqɐʇ/ɔnbɹǝbɐ ˙Ɛ
4- Tazemmurt-iw ɛlayen, ur tt-ẓẓin yifassen, tefka-d tteẓẓina n
yifurkawen, yal afurk yewwi rebɛa n yigeḍman, yal ageṭṭum
yesɛa iceḍban.
5- Snat n tebbura meqlubi, ma ldint d ass, ma medlent d iḍ.
6- Mugreɣ-d yemma jida, nniɣ-as anida akka, ɣer laxert ad d-
uɣaleɣ.
7- Yeksa umeksa, ur yeẓri acḥal yeksa ; ma ixus yiwen, yeḥṣa.
sɐƃƃǝsɐ p ˙ᔭ
uǝןןɐ p ˙ϛ
ɐɛıɹɹǝz p ˙9
ɐṭṭǝzɐ p ˙ㄥ
8- Ttruɣ, yettru; ḍsiɣ, yeḍsa; anwa i d ameddakkel i t-yifen ?
9-Greɣ afus-iw ɣer lbir, kkseɣ-d tamellalt n yitbir.
(ʇısɐʇ) ıɹɯǝן p ˙8
ıpnʍ u ʇɔɐɹɐʍɐʇ p ˙6
TINFALIYIN TUKRIFIN
- Ikcem gar yicer d uksum
* Yeggar iman-is deg wayen i t-yexḍan.
- D aḥeddad n wawal
* Win yessnen ad yehder
- Ihedder ddaw tuɣmest
* S tuffra, yestewtiw akken ur as-d-sellen ara wiyaḍ
- Ɣlint-d wallen-is
* Amdan yesɛan tismin.
- Aqerruy n texsayt
* Amdan ifehmen s tmara.
- Ddu d uḍar-ik
- Yuɣal uqelmun ɣer yiḍarren
- Yečča lekwaɣeḍ-is
*Yemxel, yehbel
- Beccen-as cclaɣem-is
* Ur yesɛi ara nnif.
- Tettedu deg nnuqma
* Ẓkara
- Ur yeswi tifdent
* Ur yeswi kra, ur yesɛi ara azal, ur yesliḥ ara.
- Tewweḍ tyita ɣer yiɣes
* Ma yella yuɣ tiyita qessiḥen.
- Temlal tasa d wayen turew
* Mi ara mlilen iɛeggalen n yiwet n twacult.
* Nesamras tanfalit-a ɣef yiwen ma yella ur yettɣawal ara deg tikli-is.
* Mi ara yili deg twacult uḍebber, ad fernen awal n yilemẓi ad ǧǧen awal n umeqran.
Učči amensay
Seksu d učči amensay n merra timmura n tmazɣa, yewweḍ ɣer umaḍal
merra.