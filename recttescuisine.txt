AGBUR

Tazwart

Aɣrum

Iskafen

Tifessusin

Timensayin

Titrarin

Seksu

Isfuglen

Tanalin
Ingulen d tsegriyin
TAZWART
Yessefk ad nesseqdec tamaziɣt (taqbaylit) deg merra tiɣula
ladɣa tid n tudert n yal ass. Taftart-a n 115 n yisebtar terza
tanwalt n leqbayel, d ammud n 99 n tsesfarin.


Ameskar n tsesfarin-a d DAYA. Nelqeḍ-itent-id seg uɣmis n
yimaziɣen seg 2016 ar 2018. Aɣmis n Yimaziɣen d ukuẓ n
yisebtar yal imalas (yal arim) s tmaziɣt deg uɣmis “La Dépêche
de Kabylie”.


Ineɣmasen n uɣmis n yimaziɣen ur sseqdacen ara aṭas
iwalnuten i waken ad ssifessen agzay i yimeɣriyen. Ad tafem
deg tsesfarin-a aṭas n wawalen i d-yekan seg tefransist d
taɛrabt : lfarina (agil), lkuca (aferran), lmakla (učči), lmeqli
(Tasareft), lḥila (afecku) …


Nessudes tisesfarin-a ɣef 09 n yimuren : Aɣrum (Pains) - Iskafen
(Soupes) –   Tifessusin (Entrées) – Timensayin (Traditionnelles) - Titrarin
(Modernes) – Seksu (Couscous) – Isfuglen (Célébrations) – Tanalin
(Goûters) - Ingulen d tsegriyin (Gâteaux et désserts).





3


















AƔRUM

4

Aɣrum aquran

- 700g n uwren n yirden areqqaq - 35g n yiɣes n lkuca (levure de
boulanger) - 5 n tɣenjawin n lmakla n zzit n arachide - 2 n
tɣenjawin n lqahwa n lmelḥ akked lkas n waman yemmuzeɣlen.

Smiret awren-nni ɣer tbaqit, teggem yiwem umekkan d ilem. Rret
zzit deg umekkan-nni. Rnut-as lmelḥ akked yiɣes.
Rewwi-t s yiḍudan, trennuḍ-as simmal ciṭ n waman akken
alamma yuɣal d arekti yedduklen.
Ɛarket-it azal n 10’. Syin, bernet-t, ɣumet-t s ubeḥnuq u teggemt
azal n 5’ i ubeḥri ad yali ciṭ. Syin, rret lfarina ɣef tɣawsa ara
tessqedcem, tmeslemt ɛlaḥsab n wallal-nni n usewwi. Rret aḍajin-
nni ɣef tmes ad yeḥmu, rnut-as zzit. Mi yeḥma akken
iwulem, sewwet taqrist-nni seg snat n lǧihat. S tezmert-nwen.


Isufar

Aheggi





Daya

5

Aɣrum n temẓin



Isufar
250g n uwren n temẓin
20g n yiɣes n lkuca
200g n lfarina
50g n uwren areqqaq
7g n lmelḥ
4 n tɣenjawin n lmakla n zzit uzemmur

Aheggi
Sxelḍet iɣes, awren n temẓin d waman, syin ɣummet-t u tanfem-
as ad yers azal n ssaɛa. Rret lfarina, awren areqqaq n yirden
akked lmelḥ daxel n uḍebsi, syin trennum-as ciṭ ciṭ arekti-nni n
temẓin, rnut-as zzit n uzemmur, teggum-t alamma yuɣal d arekti
aleɣwayan, syin terrem ad yali. Mi yuli, gezmet-t d tibunyin.
Suzzret s ufella-nsent awren n temẓin, tmeslem-tent. Anfet-asent
ad alint. Syin, tesewwem-tent daxel n lkuca 200°. S tezmert-
nwen.
                                                                                                           Daya



6

Aɣrum n tmejja



Isufar
500 g n lfarina
300 ml n waman
10 g n lmelḥ
2 n tcelwiḍin n yiɣes
1 n tcelwiḍt n yiɣes n lkuca
3 n tɣenjawin n lmakla n tmejja

Aheggi
Sxelḍet deg waman yemmuẓeɣlen 500 g n lfarina akked lmelḥ,
syin tgem amruj deg urekti, tesmirem ɣer daxel-is iɣes n lkuca.
Rwit-t azal n 6’ s tɣenjawt n uqeccuḍ, syin s ifassen yeḍlan d
lfarina i wakken ad d-yeffeɣ d arekti yesɛan leɣri. Deg taggara,
rnut-as tamejja-nni igezmen, tanfem-as deg umekkan yeḥman
azal n 30’. Syin, tmeslem arekti i wakken ad d-tesuffɣem tiqrisin
timkuztin. Terrem tiqumam n teqrist ta deffir ta ɣer tlemmast-is.
Akken diɣ i 4 n tqumam tijdidin. Imir, tesulɣem-d tubrinin ara
tanfem ad alint. Syin, tesewwem-tent. S tezmert-nwen.



Daya

7

Aɣrum n bibras

- yiwet n tmeqqunt n bibras
- awren areqqaqq
- zzit n uzemmur
- taɣenjawt n lmelḥ

Isufar

Aheggi

Sirdet akken iwata bibras-nni, tgezmem-t d iḥricen imecṭaḥ.
smiret-t daxel n uḍebsi, ternum-as awren akked lmelḥ. Xedmet-t
s yifassen mebla ma tɛerkem-t, syin ternum-as zzit n uzemmur
azal n 3 n tɣenjawin n lmakla. Xedmet s urekti-nni snat n
tbunniyin. Suzzret awren, tmeslem s ufus yiwet n tbunnit.
Seḥmut aḍajin, u tessewwem-tt s ufella-s s tmes taḥlawant, ɣef
snat n tamaḍin. Syin, tuɣalem ɣer tbunnit-nni-nniḍen. S tezmert-
nwen.



Daya

8



Aɣrum n yiniɣman



Isufar
- 100 gr n wudi
- uraw n yiniɣman
- 2 n tmellalin
- 75 gr n ssker
- 2 n tcelwiḍin n yiɣes
- 300 ml n uyefki
- 500 gr n lfarina

Aheggi
Sifet lfarina, rnut-as iɣes, syin rwit-ten. Terrem-t daxel n urubu,
ternum-as timellalin, ssker, akked wudi. Ttesmirit-as ciṭ ciṭ n
uyefki i wakken ur ineṭṭeḍ ara urekti. Kkset aɛenqud n yiniɣman,
tgezmemt-ten d iḥricen imecṭaḥ. Anfet ad yali urekti azal n ssaɛa.
Mi yuli, mmeslet-t d taqqrist, syin terrem-t d tiberyucin. Seḥmut
lkuca ɣer 180°c, tessersem tiberyucin ɣef silicone, yuɣ lḥal
tdehnem-ten s wureɣ n tmellalt u terram daxel-nsent iniɣman.
Anfet ad yeww azal n 25’. S tezmert-nwen. Daya



9

Aɣrum n tlexliɛt



Isufar
- 250g n lfarina
- 205g n uwren areqqaq
- 1 n tcelwiḍt n yiɣes n lkuca - Lmelḥ
- 250 g n uksum yeẓdan
- 2 n tezrudeyyatin - 1 n tebselt - 2 n tdeggar n ticcert
- 1 n tbewwaḍt n ṭumaṭic yeẓdan
- 1 n tɣenjawt n lqahwa n lkemmun
- Zzit neɣ smen

Aheggi
Sxelḍet iɣes n lkuca s ciṭ n waman yemmuzeɣlen, tanfem-as ad
yefsi. Daxel n tbaqit, sxelḍet lfarina, awren, lmelḥ akked yiɣes-nni
alamma yuɣal d arekti. Gget-t ciṭ, tanfem-as ad yali. Qqlut-d
lebsel s zzit neɣ s smen, syin ternum-as aksum yeẓdan, ticcert,
zrudiya d ṭumaṭic. Qqlut-t-id 5’. Melmi yuli urekti-nni, xedmet
takurin s urekti, seḥmut lmeqli, meslet-tent daxel-is, terrem-
asent lmarqa-nni, syin teddlem-t s wudem-nniḍen. Sewwem-tent
s tmes taḥmayant.
                                                                                                          Daya



10

Aɣrum ujilban



Isufar
- 2 n lkisan n ujilban
- 1 n tezrudiyatin igezmen
- Ifelfel azegzaw
- 1 n tebsel yeẓdan
- 2 n tdeggar n ticcert
- 1 n tɣenjawt n lmakla n zzit
- 2 n tmellalin
- 1/2 n tɣenjawt n lqahwa n lmelḥ
- 1 n tɣenjawt n leḥbaq

Aheggi
Qlut-d lxedra daxel n zzit yeḥman, teẓdem ajelbin s urubut. Daxel
n lḥila, sxelḍet akk isufar-nni. Syin terrem-ten daxel n lkuca, ad
wwen azal n 30’. Ferqet-t d icfiren s ṭumaṭic yeẓdan akked
yiferrawanen n cclaḍa n Ccinwa. S tezmert-nwen.


Daya

11



Aɣrum n lḥemmeẓ



Isufar

- 5 g n wudi
- 200g n lfarina n lḥemmeẓ
- 150g n lfarina
- 2 n tɣenjawin n lqahwa n lmelḥ
- 2 n tɣenjawiw n yiɣes
- 35 cl n uyefki
- 2 n tmellalin

Aheggi

Sefsit udi-nni daxel n teṭewwan s tmes taḥlawant. Syin, sxelḍet
lfarina, lmelḥ akked yiɣes. Xedmet amruj, rnut timellali-nni, syin
rwit kullec s tɣenjawt n uqeccuḍ, u trennum-as ayefki-nni, ciṭ, ciṭ.
Smiret udi, tkemmlen arwi. Smirent-t daxel lmul, terrem-t ɣer
lkuca ddaw n 180 c i wazal n 30’. Mi d-yewwa, ad d-yettwakkes i
wakken ad yesmiḍ. S tezmert-nwen.




Daya

12

Aɣrum n uzumbil



Isufar
- 275 g n lfarina
- 100 ml n waman - 75 ml n uyefki - 10 cl n zzit
- 1 n tcelwiḍt n yiɣes n lkuca
- 1 n tɣenjawt n lmakla n ssker n uwren
- 2 n lkumcat n yiɛeqqayen n uzumbil
- 1 n tɣenjawt n lqahwa n lmelḥ

Aheggi
Qlut-d iɛeqqayen-nni n uzumbil daxel n tmeqqlit mebla zzit neɣ
udi. Sxelḍet daxel n lḥila aman, ayefki, zzit, ssker, iɣes n lkuca
akked yiɛeqqayen n uzumbil, tanfem-as ad yali azal n 1h30’.
Suzret-as i urekti-nni lfarina, tmesslem-d 6 n takurin, tanfem-
asent diɣ ad alint azal n 30’. Seḥmut lkuca 200, terrem aɣrum ad
wwent azal n 25’. Suffɣet-t-id, tanfem-as ad yismiḍ. S tezmert-
nwen.
                                                                                                          Daya



13

Aɣrum s ttmer



Isufar

- 20 n yiɛeqqayen n ttmer yeẓdan
- 1 n tɣenjawt n lqahwa n bikarbunat n sud
- 1/2 n lkas n lfarina
- 1 n tɣenjawt n lqawha n yiɣes n urekti
- 1 n tɣenjawt n lqahwa n lmelḥ
- 1 n tmellalt
- 1/2 n lkas n ssker
- 1 n tɣenjawt n laqahwa n vanille
- 10 n tɣenjawin n lqahwa n margarin

Aheggi

Rret ttmer-nni daxel n waman yuzyagen, tessewwem-ten s ufella
n tmes taḥlawant alamma qrib ad fsin. Rwit tamellalt-nni,
ternum-as vanille, ssker, margarin, syin sxelḍem-ten akked ttmer
d yisufar-nni-nniḍen. Tessewwem-t deg lkuca s 350° azal n 30’. S
tezmert-nwen.


Daya

14



Aɣrum Butguri



Isufar
-2 n lkisan n lfarina
-1 n lkas n uwren n smid
-1 n tɣenjawt n lmakla n lmelḥ
-10 G n yiɣes n lkuca

Aheggi
Daxel n tbaqit, sifet lfarina, syin rnut-as awren, lmelḥ akked yiɣes
i yettwaxelḍen s waman. Uqbel ad tɛerkem arekti-nni, rnut-as ciṭ
n waman yemmuzeɣlen. Syin, tkemmlem tuggin n urekti alamma
yefka-d leɣri. Deg taggara, ɣummet-t s ubeḥnuq, teǧǧem-t ad yali.
S ufella n lkettan, tessuzrem fell-as lfarina. Rret arekti-nni d
takurin (snat neɣ tlata), syin, tmeslem-tent d tiqqrisin u tanfem-
asent azal n ssaɛa i wakken ad alint. Yeqqim-d kan tura ad wwent.
S tezmert-nwen.


Daya

15



Aɣrum n lebsel



Isufar
-300 g n uwren alemmas
-4 n tbeslin tizegzawin
-1/2 n tmeqqunt n nneɛnaɛ
-1 n tɣenjawt n lmakla n zzit uzemmur
-1/2 n tɣenjawt n yiɣes n lkuca
-Lmelḥ

Aheggi
Sqecret lebsel, tessirdem nneɛneɛ. Gezzmet-ten u ẓzdem-ten,
syin ternum-asen zzit n uzemmur. Sdukklet awren, iɣes, lmelḥ
akked umexluḍ-nni n lebsel daxel n lǧefna. Rnu-as ciṭ n waman
yemmuzeɣlen, tɛerkem-t alamma yuɣal d arekti aleqqaq. Meslet-t
d tiqrisin, tessewwem-t seg snat n tamiwin s ufella n uḍajin. S
tezmert-nwen.

                                                                                                  Daya



16

Aɣrum n nneɛnaɛ 1



Isufar
-1 n tmeqqunt n nneɛnaɛ azegzaw
-1 n tebselt
-4 n tdeggar n ticcert
-½ n lkas n zzit n uzemmur
-2 kg n uwren alemmas
-lmelḥ

Aheggi
Cerwet-d iferrawen-nni n nneɛnaɛ mebla ma yedda-d uɣeddu-s.
Tessirdem-ten daxel n waman isemmaḍen i wakken ad asen-
yettwakkes uɣebbar. Gezzmet-ten s tmacint neɣ s lmus. Rnut-as
ticcert akked lebsel, tɛerkem-ten akken iwata. Rret awren daxel n
tbaqit, tesmirem-as s ufella-s zzit n uzemmur, tesxelḍem-t akked
nneɛneɛ-nni i d-yettwaheggan, syin teggum arekti alamma yexleḍ
mliḥ. Messlet tiqrisin akken i awen-yehwa, tessewwem-tent daxel
n uḍajin, s tezmert-nwen.

                                                                                                      Daya



17

Aɣrum n nneɛneɛ 2



Isufar

Aheggi



3  n  wurawen  n  uren  alemmas,  3/4  n  lkas  n  zzit  uzemmur,  3  n
tmeqqunin n nneɛneɛ, 2 n tbeslin, timeqqranin, Lmelḥ.

lmelḥ.  Sexleḍ-iten  akken

Sexleḍ  iferrawen  n  nneɛne,  lebṣel  akked  lmelḥ,  teẓmeḍ-ten  i
wakken ad d-tekkseḍ  iẓmi-s. Err  iqecran  i d-yeggran deg tḍebsit,
ternuḍ-as  awren-nni  akked
iwata,
txedmeḍ taṭiṭuct deg tlemmast n urekti, tesmireḍ-as zzit-nni. Syin,
teslexseḍ  arekti  s  yiẓmi-nni  n  nneɛneɛ  akked  lebṣel,  ternuḍ-as
aman i wakken ad yishil i lxedma. Skur arekti-nni tezzuzreḍ-as ciṭ n
uwren.  Err  arekti  d  tiqrisin,  tebḍuḍ-tent  d  timkuzin.  Seḥmu
tameqlit,  teslexseḍ-tt  s  zzit  n  uzemmur.  Terreḍ  tirbaɛtin-nni  ad
wwent azal n 15’ seg yal tama. Tzemreḍ ad t-ččem akken yeḥma
neɣ d asemmaḍ. S tezmert-nwen.

Daya

18

Aɣrum s ttmer



- ½ kg n uwren azuran - 250 kg n uwren areqqaq - 1 lkass n zzit
- Lmelḥ, iɣes n temtunt, aman - 500gr n ttmeṛ - 2 tɣenjawin n zzit
n lkuca - ½ n tɣenjawt n lqerfa yeẓden

- Di tbaqit, semlil awren, lmelḥ, iɣes n temtunt, zzit. Rwi kra din,
rucc-it  s  waman  alamma  yemlal  Ɛarek-it  cwiṭ,  bḍu-t  af  sin
yeḥricen (Fiḥel ma yuɣal d arekti aleqqaq.)

- Di lḥila nniḍen, semlil ttmeṛ ad yeqqel d takurt, rnu ar ɣer-s zzit
akked lqerfa S urekti –nni, sufeɣ-d snat (02) teḥbulin n weɣrum.
S  ttmeṛ-nni  suffeɣ-d  seg-s  taḥbult  (D  tinna  ara  terreḍ  gar  snat
teḥbulin –agi n weɣrum - En guise de farce.)

- Taḥbult –agi I d-yeffɣen, ad tettwagzem d imkuẓen n 5X5 cm ad

wwen deg uskir sufella n tmes ḥlawen.

Isufar

Aheggi



Daya

19

Aɣrum abucyar (Tunes)



Isufar
200 gr n uwren areqqaq
300 gr n lfarina
1 n tmellalt
1 n tɣenjawt n lmakla n yiɣes n lkuca
1 n tɣenjawt n lmakla n zzit neɣ n wudi
1 n tɣenjawt n lmakla n ssker
1 n tɣenjawt n lqahwa n lmelḥ
1/3 n yiɣes

Aheggi
Rret daxel n tbaqit awren, lfarina, lmelḥ, ssker akked yiɣes, syin
sxelḍem-ten s ciṭ n waman yemmuzeɣlen, ternum tamellalt, zzit
alamma yuɣal urekti-nni d afessast u ittanṭaḍ deg yifassen. Tura,
ɛejnem-tt alamma yuɣal d areqqaq, ur ittanṭaḍ ara deg yifassen.
Anfet-as tura azal n ssaɛa i wakken ad yali. Mi yuli, gezzmet-t ɣef
6 n takurin. Meslet yal yiwet deg-sent d taqrist. Syin, sewwem-
tent s zzit daxel n tmeqqlit s tmes taḥlawant. S tezmert-nwen.

                                                                                                    Daya



20




































ISKAFEN

21

Taḥlult



Isufar
- 200 g n yiferrawen n lleft
- 400 g n uwren areqqaq
- 20 g n wudi
- 40 cl n teḥrirt
- Ciṭ n ẓzafran
- Lmelḥ
- Ifelfel aberkan

Aheggi
Sirdet u ẓzmet iferrawen n lleft. Seḥmut-d taḥrirt daxel n tkasrunt
akked ẓzafran. Rnut ɣer daxel-is iferrawen n lleft azal n 10’.
Seḥmut-d 40 cl n waman daxel n teṭewwant, rnut-as udi, lmelḥ
akked yifelfel aberkan. Rret awren daxel uḍebsi, smiret aman-nni
yeḥman, syin tɣummem-t alamma icuf-d uwren-nni. Rret
iferrawen n lleft i uwren-nni, ternum-as taḥrirt n lxeḍra s ẓzfran.


Daya

22



Tabzazagt



-1L n uyefki
- 250g n uɣrum neɣ uftat-is
- lmelḥ akked yifelfel aberkan
- afareẓ n tmellalt

Isufar

Aheggi

Seḥmut ayefki daxel n teṭṭewwant. Kkset iqcer i uɣrum-nni, syin
tgezmem-t d tubyatintirer, terremt daxel n tkasrunt
(taṭṭewwant). Slexset-t s uyefki-nn yeḥman. Anfet i uftat n uɣrum
ad icuf, syin sewwem-t s ufella n tmes yeḥlawen i wazal n 15’.
Ẓdem-t tura, ternum-as afareẓ n tmellalt. S tezmert-nwen.




Daya

23

Askaf n uẓegḍuf



Isufar
- 500 g n yiferrawen n uẓegḍuf
- 1 n tebsel
- 1 n tbaṭaṭat
- 1 n tfenzet n ticcert
- 2 n tɣenjawin n lmakla n zzit uzemmur
- Lmelḥ d ifelfel aberkan

Aheggi
Deg tazwara, seḥmut taɣenjawt n zzit n uzemmur. Sqecret lebsel
d ticcert. Qqlut lebsel-nni, syin, rnut-as ticcert. Terrem ɣer daxel-
is iferrawen n uẓekḍuf, reggim-ten i wakken ad qqlun azal n 5’
alamma ffsin. Gezmet tura lbaṭaṭa d iḥricen imecṭaḥ, tesewwem-
tt daxel n waman imelḥanen. Mi tewwa, rnut-t ɣer yiferrawen n
uẓegḍuf. Mi ara as-ternum ciṭ n useqqi n uyaziḍ, ẓdem kullec. S
tezmert-nwen.
                                                                                                       Daya



24

Askaf n yibawen



Isufar

- 1kg n yibawen izegzawen
- 3 n tbeslin
- 3 n tɛeqqayin n texsayt
- 4 n tdeggar n ticcert
- 2 n tɣenjawun n zzit uzemmur
- Lmelḥ, lkemmun
d ifelfel aberkan

Aheggi

Gezmet lebsel-nni u terrem-t ad yeqlu daxel n zzit uzemmur. Syin,
surget fell-as aman yeḥman, ternum-as lmelḥ, ifelfel aberkan d
lkummun. Imir, terrem ibawen akked texsayt. Anfet-as ad yeww
azal n 30’. Tzemrem ad teẓdem askaf-a, neɣ ad as-ternum aksum
neɣ ayaziḍ. Ttheggin-t i lmend n tlalit n ugrud, neɣ deg tmeɣra. S
tezmert-nwen.


Daya


25



Askaf n uwren



Isufar
- 3 n ṭumaṭicin
- 1 n tɣenjawt n lmakla n ṭumaṭic yeẓdan
- 5 n yiɣedda n ffelgu
- 3 n tdeggar n ticcert
- 65 cl n waman
- 300 g n uwren alemmas
- iẓmi n ½ n tlimet
- n tɣenjawt n lqahwa n lmelḥ
- ¼ n tɛenjawt n lqahwa n yifelfel aberkan

Aheggi
Rret daxel n tasilt ṭumaṭic yettugezmen d iḥricen imecṭaḥ,
nneɛneɛ, lmelḥ, iẓmi n ṭumaṭic, ifelfel aberkan, ticcert iqecren u
yeẓdan. Rnut-as aman, tanfem-as alamma uzyagen, ad yeww azal
n 10’. Sneqset i tmes, ternum-as ad yeww azal n 8’, syin trennum-
as awren s usuzer u treggim-t azal n 7’ nniḍen. Yettmačča d
aḥmayan s kra n tmiqwa n llim. S tezmert-nwen.
                                                                                                           Daya



26

Taḥrirt n cetwa



Isufar
- 250g n uksum n uzger - 250g n lḥemmez yellexsen - 50g n rruz -
1 n tebselt tameqqrant -1 n tɣenjawt n smen - 100g n leɛdes - 1 n
tmeqqunt n teḥcict - 300g n ṭumaṭic yeẓdan d 4 n tɛeqqayin - 50g
n lfarina -Lqerfa d lkemmun - lmelḥ d yifelfel aberkan

Aheggi
Gezmet lebsel, taḥcict u teẓdem ṭumaṭic mi mebɛed mi ara as-
tekksen taclimt-is, terrem-ten daxel n tasilt ternum ɣur-sen
aksum i wakken ad yeqlu deg kra n ddqayeq. Syin, terrem-as
lmelḥ, ifelfel aberkan, lkemmun, rnut-as tura lḥemmez-nni.
Smiret-as snat n litrat n waman, tanfem-as ad yeww azal n 30’
imir ternum leɛdesd ṭumaṭic yeẓdan i wakken ad yernu ad yeww
20’ mebla tadimt. Heggit lfarina-nni s waman, terrem-tt d rruz ɣer
daxel n tasilt, treggim azal n 10’, u ternum-as 15’ i wakken ad
yeww, syin teẓdem kulec. S tezmert-nwen.



 Daya

27

Askaf n lxedra



Isufar
1/2 n tebselt 1 n wuraw n yibawen yellexsen 1 n ṭumaṭict 2 n
tdeggar n ticcert 1 n tɣenjawt n lmakla n zzit uzemmur 1 n
tɣenjawt n lqahwa n zzit-nniḍen 1 n tɣenjawt n lqahwa n yifelfel
azeggaɣ aqerḥan 1 n lkas n uwren azuran n temzin 1 n tmeqqunt
n uẓegḍuf -lmelḥ

Aheggi
Rret yakk isufar ɣef tmes, slid awren akked nnaɛnaɛ, azal n. Rnut-
as aẓegḍuf i yellan yettwagzem yakan. Rwit kullec, syin ternum-as
ṭumaṭič d waman yeḥman. Mi yuzyagen waman-nni, terrem ɣer
daxel-is awren azuran n temzin, u treggim-t s tɣenjawt
tameqqrant. Ilaq ad yeww daxel n ttawil iɣelqen azal n 15’ ddaw
n tmes taḥlawant. Mi yewwa, tesuzzrem-as nneɛneɛ aquran.
Tzemrem ad tbeddlem ibawen-nni s lubya, ma tebɣam. S
tezmert-nwen.
                                                                                                        Daya



28

Askaf n tidal

- 1 n tebselt - 2 n tbaṭaṭatin - 2 n texssayin - 2 n tezrudiyatin

- 250 g n jelban - 250 g n lubyan - 4 n tɛqqayin n ticert - 1 n ṭumaṭict

Mebɛed mi ara d-theggiḍ lubyan akked jelban, err aman ad zeɣlen
di tassilt, syin rnu-asen zzit d lmelḥ, teǧǧet-ten ad awlen. Seqcer
tidal-nni,  zrudiya,  lbaṭaṭa,  ṭumaṭic  akked  texsayt.  Gzem  lebṣel  d
ticcert. Anef-asen alamma wwan akken iwata. Syin, kkes-d tidal-
nni, tezdeḍ-ten, terred kullec ad yawel azal n 2’. S tezmert-nwen.

Isufar

- lmelh d Zzit

Aheggi









Daya

29




































TIFESSUSIN

30

Tisemmamin s lbaṭaṭa

Isufar

- 100 g n tsemmamin
- 1 kg n lbaṭaṭa
- 1 n tdeggert n ticcert
- Ciṭ n lemɛednus
- 4 n tɣenjawin n zzit
- 1 n tɣenjawt n lxel
- Lmelḥ
- Ifelfel aberkan

Aheggi



Heggit-d lxel s zzit, ticcert yeẓdan, lmelḥ, lemɛednus igezzmen,
ifelfel. Gezmet tisemmamin-nni, terremt-tent daxel n lxel.
Sewwet lbaṭaṭa azal n 15’, syin tgezmem-tent d iḥricen. Sdduklet
kullec, txelḍem-ten. S tezmert-nwen.



Daya

31

Tireɣlin

Isufar

- 23 ml n zzit n uzemmur
- 40 g n lebsel ameẓyan
- 400 g n treɣlin
- Lmelḥ
- Ifelfel aberkan

Aheggi



Sizedget akken iwata tireɣlin-nni u tgezmem lebsel d icfiren
ireqqaqen. Seḥmut-d zzit deg teṭṭawwant s tmes taḥlawant. Syin,
terrem tireɣlin-nni ad qqlunt alamma kkawent, ffɣendeg-sent
waman, ad qqiment azal n 3’ ar 4’ ɣef tmes. Sneqset i tmes,
terrem tura lebsel-nni ɣerdaxel, tanfem-as alamma yuɣal
yettleɣway, azal n 2’ ar 3’ ɣef tmes.Terrem lmelḥ akked yifelfel
akkeni t-tḥemmlem. S tezmert-nwen.



Daya

32

Timqeḍḍebt



Isufar
160 g n temẓin iqecren
1 n jumbu n uyaziḍ
100 g n krafeẓ
100 g n yifelfel azegzaw
100 g n texsayt
100 g n treɣlin
2 n tdeggar n ticcert
2 n tɣenjawin n zzit uzemmur
Lmelḥ, ifelfel aberkan, taḥcict
Aheggi
Rekmet aman s jumbu, syin ternum-asen temẓin, anfem-asent
alamma wwant. Squddret-tent u tjemɛem lkas n waman-nni.
Sirdet krafeẓ, ifelfel azeggaɣ d taxsayt, tgezmem-ten d iḥricen
imecṭaḥ. Sizedget tireɣlin, syin tgezmem-tent d timḍewwrin. Rret
zzit uzemmur daxel n tmeqqlit, terrem-as ticcert, syin terrem akk
lxeḍra-nni daxel-is, rnut-as ifelfel aberkan d lmelḥ, ternum
temẓin, tanfem-as ad yeww. Rnut tura taḥcict-nni. S tezmert-
nwen.

Daya

33



Mejjir



Isufar
-4 n tmeqqunin n mejjir
-10 n tdeggar n ticcert yeẓdan
-1 n lkas n zzit uzemmur
- 50g n wudi
- 2 n tbeslin yeẓdan
-1 aglim n tlimet
-1 iẓmi n tlimet
-lmelḥ akked yifelfel aberkan
-azemmur azeggaɣ

Aheggi
Fernet-d ifurkawen n mejjir, serdet-ten akken iwata, anfet ad
udumen, syin tgezmem-ten. Qlut-d lebsel akked ticcert-nni
yeẓdan s zzit n uzemmur d wudi alamma ibeddel udem. Rnut-as
mejjir akked yiɛeqqaren-nni i d-yeggran. Sxelḍem-ten, tanfem-
asen ad wwen s tmes taḥmayant azal n 30’. Yettmačča, s umata, s
yiselman neɣ s uksum. S tezmert-nwen.
                                                                                                        Daya



34

Timellalin n lebsel d ṭumaṭic



Isufar
- 1 n tebselt yeẓdan
- 1 n tfelfelt tazegzawt yeẓdan
- 2 n tɣenjawin n lmakla n zzit uzemmur
- 1 n tdeggert n ticcert yeẓdan
- 2 n ṭumaṭicin yeẓdan
- 1/2 n tɣenjawt n lqahwa n lkemmun
- 1/2 n tɣenjawt n lqahwa n yifelfel aberkan
- 6 n tmellalin akked ciṭ n uksum
- Taḥcict, lmelḥ, azemmur

Aheggi
Qqlut daxel n lmeqla lebsel akked tfelfelt-nni tazegzawt s zzit n
uzemmur s ddaw n tmes taḥlawant kra n ddqayeq. Syin, ternum
ṭumaṭic, ticcert d teḥcict, terrem-as lmelḥ. Ɣummet-t, reggut-t
sya ɣer da, alamma twalam tezmer ad tefxes ṭumaṭic-nni. Rnut-as
aksum, azemmur, imir smiret s ufella timellalin. Terrem-as
lkemmun d teḥcict. S tezmert-nwen.
                                                                                                        Daya



35

Arkat n yibawen



- 2 kg n yibawen
- 2 n tdeggar n ticcert
- ifelfel aberkan
- 1 n tɣenjawt n lqahwa n lkemmun
- 2 n tɣenjawin n lmakla n zzit uzemmur
- lmelḥ

Ẓzdet ibawen-nni alamma uɣalen am urekti. Aya, ad d-yili mi ara
wwen, uqbel, deg ufuru. Syin ternum-asen zzit uzemmur,
leɛqaqer, lmelḥ, ticcert. Rnu-as tiwwin azal n snat n ddqayeq kan.
Tzemrem ad sxedmen ibawen-nni akken llan. S tezmert-nwen.
                                                                                    Daya

36

Isufar

Aheggi



Uftiyen



2 tbeṣlin - 300 gr n yirden - 200 gr n lḥemmez - 200 gr n yibawen

iquranen - Cit n yifelfel - Ciṭ n lmelḥ - Zzit n uzemmur

Slexset  deg  waman  lḥemmez,  irden  akked  yibawen,  yiwen  wass
uqbel asewwi. Azekka-nni, rret-ten daxel n tasilt yeččuren d aman,
ternum-asen  lebṣel,  zzit  uzemmur  akked  lmelḥ.syin,  txummem
tasilt-nni.  Ǧǧet-ten  ad  wwen  azal  n  snat  ɣer  tlata  n  swayeɛ.  Mi
wwan,  kkset  aɣummu  i  wakken  ad  azyagen  waman  ara  yilin  d
zyada.

Isufar

Aheggi



Daya



37

Čekčuka

Isufar

Aheggi





3 n tbeslin timeqqranin - 3 n ṭumaṭicin -1 n tfelfelt tazggaɣt -2 n
tɣenjawin n lmakla n zzit n uzemmur - lmelḥ akked yifelfel
aberkan - 4 n tmellalin.

Sqecret tibeslin, gezmet-tent d icfiren ireqqaqen. Gezmet ifelfel-
nni d amecṭuḥ. Ma d ṭumaṭic, ad get-tt e azgen. Deg yitmeqqlet,
rret snat n tɣenjawin n zzit, smiret lebsel-nni u ɣumset-t, tanfem-
as ad yeww azal n 10’ s tmes taḥlawant. Syin, sxelḍet ṭumaṭic
akked yifelfel, terrem-ten s ufella n lebsel-nni. Anfet-as alamma
yewwa. Rnut-as, ma tebɣam, timellalin. S tezmert-nwen.



 Daya

38

Ifelfel n leqbayel



Isufar
Tifleflin n leḥlu - 300 g n uksum yeẓẓdan - yiwet n tmellalt – 1
cuillère à café de paprika – zzit – 1 n tmeqqunt n teḥcict - lmelḥ -
ifelfel aberkan. Ma i lmerqa, ilaq : - snat n ṭumaṭicin - 2 n tfenza n
ticcert - snat n tɣenjawin n lmakla n zzit - snat n tɣenjawin n
ṭumaṭic yeẓẓdan - yiwet n tɣenjawt n paprika - lmelḥ - ifelfel
aberkan.

Aheggi
Gezmet ṭumaṭic-nni am tḥejjurin n sker timeqqranin, ẓẓdet
ticcert, terremt daxel n tkasrunt mi ara teḥmu zzit yellan daxel-is
Zzit. I wakken ad d-theggim lmerqa i yifelfel, rnut ṭumaṭicnni
yeẓẓdan, paprika, lmelḥ u teǧǧemt azal n 20’. Syin ẓdet lmerqa-
nni, ma tebɣam. Tura heggit ifelfel-nni: kkset-as zerriɛa-s. Sxelḍet
aksum yeẓẓdan, tamellalt, rṛuz, paprika, lmelḥ, ifelfel aberkan
akked teḥcict yettwagezmen. Ččaret ifelfel-nni yis-s, terremt s
daxel n tkasrunt ternum-as lmerqa-nni i d-teswejdem.
Gget-t ad yeww azal n 20’. Stezmert-nwen

Daya

39



Tiḥbulin s uzizaw akernennay



- Aqerru n uzizaw akernennay (choux-fleur) - tibselt – ticert - 2 n
tmelalin - takummict n lmeɛdnus - taɣenjawt n yiɣes (lexmira) - 2
n tɣenjawin n lfarina - 1 n tɣenjawt n yifelfel azeggaɣ.

Ad tered azizaw akernennay ad ifur neɣ ad yeww deg waman,
suddem-it, teǧǧeḍ-t ad yismiḍ di tseḥḥant n zzit. Qli-d tibselt-nni
akked ticcert alamma uɣalen d izeggaɣen. Sskerfej azizaw
akernenay tferciḍt ,ternuḍ ɣur-s tibselt akked ticert , seggri isufar-
nniden.

Sizɣel zzit, egg tihbulin, s tɣenjawt, ɣer daxel mi ara tent-tlebdeḍ.
S tezmert-nwen.

Isufar

Aheggi



Daya



40

Tirem n yiguma



- 1 n tfelfelt tazegzawt - 2 n tbeslin tilemmasin - 3 n tfenza n
ticcert - 1 n ṭumactict - 600 g n lbaṭata - 1 n texsayt tamecṭuḥt   -
3 n tɣenjawt n zzit - 1 n tneɣjawt n ṭumaṭic yeẓdan                  - 1 n
tɣenjawt n yifelfel aḥalawan - Lmelḥ

Seqcer akk lxedra-nni, tgezmeḍ lebṣel d iḥricen imecṭaḥ, ticcert d
iḥricen imdewren. Ma d lbaṭaṭa d iḥricen imeqqranen. Err yakk
igumma-agi daxel n tasilt, teggeḍ-ten azal n 5’ ɣef tmes ḥlawen,
syin ternuḍ-as ṭumaṭic yeẓdan akked texsayt. Anef ad wwen azal
n 20’ ar 25’ ɣef tmes ḥlawen. S tezmert-nwen



 Daya

41

Isufar

 Aheggi





Batenjal



Isufar
- 3 n tbatenjalin - 1 n ṭumaṭict - 200 ml n zzit - 1 n tedgert n
ticcert - 1 n tɣenjawt n lmakla n zzit n uzemmur - 1 n tɣenjawt n
lqahwa n lkemmun - 1/2 n tɣenjawt n lqahwa n lmelḥ - 1/4 n
tɣenjawt n lqahwa n yifelfel aberkan - 1/2 n tlimet

Aheggi
Sirdet tibatenjalin u tgezmem-tent di leryaf-nsent, tesqecrem-
tent adar s udar. Gezmem-tent d timḍewwrin. Seḥmut zzit di
tmeqqlit, syin terrem tibatenjalin ɣer daxel, tanfem-asent azal n
10’. Imir tessudmem-tent mi ara tent-d-tekksem. Syin, tgezmem
ṭumaṭic akked ticcert, terrem-ten ɣer daxel n tmeqqlit akked
tbatenjalin, lkmemmun, ifelfel aberkan, lmelḥ, taḥcict, tanfem ad
wwen azal n 10’ s ddaw n tmes taḥlawant, trekcem sya ɣer da
tibantenjalin-nni. Rnu-t iẓmi n uzgen n tlimet. S tezmert-nwen.



 Daya

42

Abutternut s llim



Isufar
- 1 n texsayt tazeggaɣt(1,5 kg)
- 2 s tdeggar n ticcert
- ¼ n tlimet i igezmen d iberjan
- 6 n tewriqin n nnaɛneɛ
- Taḥcict akked lmeɛdnus
- 2 n tɣenjawin n lmakla n zzit uzemmur
- 1 n tɣenjawt n lxel neɣ n llim
- 1 n tɣenjawt n lqahwa n lkemmun
- Lmelḥ, ifelfel aberkan

Aheggi
Sqecret taxsayt-nni tazeggaɣt, tebḍum-tt d iḥricen d ukuzen.
Rret-tt daxel n tbaqit, tdehnem-tt s zzit n uzemmur, terrem-as
lmelḥ, ifelfel aberkan, syin txelḍem-tt. Rret-tt daxel n lkuca azal n
30’ ar 40’. I wakken ad twalim ma tewwa, sentut tafercidt deg
texsayt-nni. Mi tewwa, terrem-tt deg lmeqla, ternum-as ticcert,
taḥcict, azgen n tlimet akked yisufar-nni-nniḍen i wakken ad
teqlu. Syin, rekcet-ten akken ma llan. S tezmert-nwen.
                                                                                                      Daya



43

Lbaṭaṭa s ticcert



Isufar

Aheggi



- 15 n tbaṭatatin timecṭaḥ - 2 n tfenza n ticcert - Taḥcict - Lmelḥ -
Ifelfel aberkan - 1 n tɣenjawt n lqahwa n lkemmun - 1/2 n
tɣenjawt n lqahwa n yifelfel aḥlawan - 5 n tɣenjawin n lmakla n
zzit uzemmur

Sirdet mliḥ tibaṭatatin-nni axater ad wennt s yiclem-nsent, syin
terrem-tent daxel n tasilt ternum lmelḥ, s ufella n tmes azal n 30’.
Ttwalit s lmus ma yella wwant neɣ ala. Mi wwant, smiret-asent
aman isemmaḍen, tecqecrem-tent. Erret zzit daxel lmeqla akked
yisufar-nni-nniḍen yeqqimen, tanfem ad qqlun azal n snat n
ddqayeq, syin terrem lbaṭata s ufella ad d-teqqlu ula d nettat. S
tezmert-nwen.

Daya

44

Akefti

Isufar
- 6 n tmellalin - 1 n tebselt talemmast - 1 kg n uksum yeẓdan - 3
ṭumaṭicin - 1 n tedgert n ticcert - Zzit uzemmur Sker, taḥcict,
lmelḥ, ifelfel aberkan



Aheggi
Sqecret u ẓdet lebsel, syin gezmet taḥcicit-nni d iḥricen imecṭaḥ.
Sxelḍem-ten s yifassen akked uksum yeẓdan mi ara asen-ternum
isufar-nni-nniḍen (lmelḥ, ifelfel aberkan…) i wakken ad d-theggin
takurin n ukefti. Tura, gezmet ticcert d timḍewrin tireqqaqin
akked ṭumaṭic i wakken ad theggim aseqqi, terrem-ten daxel n
ṭewwant yesɛan zzit, tanfam-asen ad wwen s tmes taḥlawant azal
n 30’. Suzret i takurin lfarina u terrem-tent daxel n tmeqqlit ad
wwent s zzit uzemmur azal n 15’, syin terrem-tent daxel n useqqi.
Rzet fell-as timellalin u terrem-tent ad wwent azal n 5’. S tezmert-
nwen.

Daya

45



Brik







Isufar
- 1 n tbaṭaṭat tameqqrant - 1 n tebṣelt - 15 n tewriqin n nneɛneɛ
tizegzawin - Aksum, lmelḥ d ifelfel leḥlu - 1/2 n tɣenjawt n lqahwa
n lkemmun - 1/2 n tɣenjawt n lqahwa n yifelfel yeẓdan - 1n
tmellalt - 15 n tewriqin n Brik - Zzit n lqelyan

Aheggi
Sqecret tibṣelt, terremt daxel n tmeqlit ad d-teqlu s zzit i wazal n
5’. Rnut-as aksum, tanfem-as ad yeww azal n n 10’. Rret kulec
daxel n uḍebsi, ternum lbaṭaṭa (yuɣ lḥal tewwa), yettwagezmen d
iḥricen imecṭaḥ. Gezmet nneɛneɛ tesxelḍem-t d isufar-nni-
nniḍen, rnu tamellalt. Gezmet tawriqt n Brik ɣef sin, ḍebbqet-t i
wakken ad tuɣal d amkerdis, syin terrem s daxel-is ayen akken i d-
theggam. Qlut-t daxel n zzit azal n 3’ yal tama. S tezmert-nwen.

Daya



46

Isekkimen



Isufar

Aheggi



- 1 n tmeqqunt n yisekkimen - 3 n ṭumaṭicin - 1 n tɣenjawt n zzit
uzemmur - 200g n wudi - 3 n tmellalin - Lmelḥ - Ifelfel aberkan

Sirdet isekkimen-nni akken iwata, tesqecrem-ten u tgezmem-ten
d imecṭaḥ. Terrem-ten daxen n waman yeḥman s ufella n tmes azal
n 15’. Rret udi ad yefsi daxel n tmeqlit, terrem isekkimen-nni (yuɣ
lḥal udamen seg waman), terwim-ten kra n  ddqayeq. Syin,  rrzet
timellalin s ufella n yisekkimen, terǧum azal n 4’. Rret lmelḥ d ifelfel
aberkan akken i tḥemmlem. Gezmet ṭumaṭic-nni d tifenza s ufella-
s. S tezmert-nwen. S tezmert-nwen.

Daya

47

Cliṭa

Isufar

- Kra n tfelflin
- Kra n ṭumaṭicin
- Zzit uzemmur
- Lmelḥ

Aheggi





Daya

48

Glit ifelfel akked ṭumaṭic, rrem-ten daxel n tculiḍt n plastik alamma
dayen semmḍit. Sqecrem-ten u tekksem-asen zzariɛa. gezmet-ten
ɣer  daxel  n  tḍebsit  n  talaxt,  rnum-as  snat  n  tɣenjawin  n  zzit  n
uzemmur,  terrem-t  ɣef  tmes  taḥlawant.  Kemmlet  anegzun  n
yifelfel  d  ṭumaṭic  akken  daxel  n  tmes.  Mi  yewwa,  rnut-as  zzit.  S
tezmert-nwen.

Claḍa n leɛdes



- 2 n ṭumaṭicin -leɛdes azegzaw - leḥcic n ccerba - lmeɛdnus

-  leḥbaq  -  kra  n  yiɛeqqayen  n  uzemmur  -  3  n  tɣenjawin  n  zzit

uzemmur - Lmelḥ - Ifelfel aberkan -½ n tlimet neɣ ciṭ n lxel - Ciṭ n

Isufar

uguglu (fromage)

Aheggi

Sazyaget-d aman deg tḍewwalt, terrem leɛdes ɣer daxel-is.
Gezmet ṭumaṭic d timḍewrin, terrem-tent daxel n uḍebsi n claḍa,
suzret fell-asent aguglu. Mi ara yeww leɛdes, neggimt-t ɣef
waman, terrem ɣer uḍebsi u terwim-t. Gezmet leḥcawec-nni d
imecṭaḥ, rnut-ten s ufella, syin terrem-as lmelḥ akked zzit ɛlaḥsab
n wayen tebɣam. S tezmert-nwen.



Daya

49




































TIMENSAYIN

50

Abisar

– 1 kg n berkukes – 500 gr n yibawen iquranen iqecren -1 n
tmeqqunt n tɣeddiwt – 1 verre n lḥemmez – 1 n tebselt
tameqqrant – 3 n tfenza n ticcert – zzit n uzemmur – 1/2 n
tɣenjawt n lqahwa n yifelfel aberkan – 1/2 n tɣenjawt n lqahwa n
lmelḥ – 1 n tɣenjawt n lmakla n ṭumaṭic yeẓdan – 1 n ṭumaṭict

Slexset lḥemmez-nni iḍ uqbel asewwi-nsen, syin terremt-ten ad
wwen daxel n tasilt akked yibawen, ciṭ n zzit n uzemmur, ticcert,
taṭumaṭict, lebsel d yisufar-nni-nniḍen s waman. Anfet alamma
kfan waman-nni, wwan ibawen. Imir ternum-as ciṭ ma ilaq. Tura
heggit berkukes i wakken ad d-ifur tlata n tikkal. Aya mebɛed mi
tewwa tɣeddiwt-nni. Sduklet kullec, terrem-t ad d-ifur yiwet n
tikkelt. S tezmert-nwen.



Daya

51

Isufar

Aheggi



Acebbaḍ



-500g n uwren - lmelḥ -Aman yemmuzeɣlen -Zzit uzemmur -
Lfarina

Sxelḍet awren akked lmejḥ s waman yemmuzeɣlen i wakken ad
txedmem arekti yeqquren akka ciṭ u teshel i lxedma. Dehnet
ifassen-nwen s zzin uzemmur, syin terrem arekti d takurin ara
yilin d timecṭaḥ, anfet-as ad azal n 30’. Ddmet-d snat n takurin,
tmeslem-tent, terrem-as i yiwet zzit, tessemlilem-tent. Tura,
rrem-tent s ufella n tmeqqlit ad wwent. Mi wwant, tferqem-tent
gra-asent. Anfet ad kkawent azal n sin wussan, syin tgezmem-
tent d imecṭaḥ. Mi tebɣam ad tessewwem, terrem-tent daxel n
uyefki mi ara yeḥmu azal n 10’. S tezmert-nwen.

Isufar

Aheggi



Daya

52

Tabsist



Isufar
- 3 kgs n yirden
- 1 kg n lḥemmez
- 200 g n wudi
- 100 g n tamemt
- 3 n tɣenjawin n lqahwa n marjolaine yeẓdan

Aheggi
Zzut-d irden akked lḥemmez daxel ukasrun alamma uɣalen d
imriwɣen. Reggit-ten sya ɣer da i wakken ur ttazlafen ara (ur
reqqen ara). Syin, ẓde-ten s umehraz alamma uɣalen d awren.
Tesxelḍem-ten u ad d-teffeɣ d tabsist. Am wakken tzemren ad as-
ternum isafaren-nniḍen akka tura. Sefsit udi daxel n ṭawant, rnut-
as tamemt alamma yuɣal d yiwen, ternum-as leḥcawec d yisufar.
Ttesmiren s ufella awren-nni n yirden s ttawil kan u tkemmlem
axlaḍ. Dehnem-t s uyefki, s waman neɣ s zzit ɛlaḥsab n wakken i
tḥemmlem. S tezmert-nwen.




Daya

53

Abazin



Isufar
1 n tebṣelt tameqqrant - 3 n tfenza n ticcert - 1 lkas n 150 ml de n
leɛdes - 1 n tedgert n zrudiya - 1 n texsayt taleqqaqt - 1 n tbaṭaṭat
lɛali - 1 n tedgert n lleft - lkas n lḥemmez - 2 à 3 tomates râpées -
1 n tɣenjawt n ṭumaṭic yeẓdan - lmelḥ, filfel aberkan d teḥcict

Aheggi
Sewwet aksum daxel n zzit akked lebsel, ticcert, thcict akked
yifilfel aberkan, syin ternum-as lxedra-nni yettwagezmen.
Tanfem-as kra n ddqayeq, imir terrem ṭumaṭic akked leḥdes,
ternum-as 2 n litrat n waman d ṭumaṭic yeẓdan. Ǧǧet alamma
yuzyag-d, imi sneqqset i tmes alamma yewwa s ttawil-is. Mi ara
yeww uksum, rret lxedra-nni-nniḍen akked lmaqarun, ur t-
ttxummut ara. Yettmačča d aḥmayan, terrem s ufella-s zzit
uzemmur. S tezmert-nwen.



Daya

54

Tameqfult n ternast



Isufar
- 1 n tmeqqunt tameqqrant n ternast
- 1 n tebṣelt
- Kra n tbaṭaṭatin
- lmelḥ
- iferlfel aberkan
- tifelfelt tazeggaɣt
- 1/2 Kg n seksu areqqaq

Aheggi
Gezmet  tarnast-nni  d  timdewrin  tireqqaqin  timecṭaḥ,  tibṣelt,
lbaṭaṭa, syin terrem-tent daxel n tseksut i yellan s ufella n tasilt i
yesɛan  aman  i  wakken  ad  wwent.  Anef  –asent  kan  i  wakken  ad
wwent s ufuru n waman. Yuɣ lḥal tegrem tifelfelt-nni tazeggaɣt s
ufella  n  ternast.  Anfet  ad  wwen  kullec,  Sya  ad  yeww,  swejdet
seksu., terrem-t ad d-ifur snat n tikal. Mi yewwa, sxelḍemt akked
tmeqqfult n ternast, ternum-as zzit n uzemmur. S tezmert-nwen.


Daya


55



Aftir Uqessul



Isufar n urekti
- 300 g n uwren areqqaq - 100 g n farina - 1 taɣenjawt n lmelḥ
- zzit - aman

Isufar i useqqi
- 1 n tebselt - kra n yiferrawen n nneɛneɛ - 3 n tɣenjawin n zzit
- ciṭ n felfel aberkan - lmelḥ

Aheggi
Heggit arekti am win n lemsemmen, teǧǧem-t kra n lweqt akken.
Rret deg tuggi, lebsel, akked ticcert, ternum-asen zzit. Kra n lweqt,
rnut-as ṭumaṭic akked yisufar-nn-nniḍen, syin tɣummem tuggi-nni.
Tura  heggit  arekti-nni.  Get-t  am  temsemnin  timecṭaḥ,  d
tireqqaqin,  syin  terremt-tent  ɣer  tuggi-nni  ad  wwent  s  ufella  n
useqqi-nni. Akken kan alamma kfant.



Daya

56

Tiɛesbanin



Isufar i useqqi
- 2 n tbeṣlin - yiwet n tfenzet n ticcert - 3 n tezrudeyyatin - ciṭ n teḥcict
- lubya tazegzawt - taṭṭumaṭict - aksum amelḥan - aksum n uyaziḍ -
lmelḥ, ifelfel, lḥemmez, aman, ifelfel azegzaw…
Isufar i tbunyin (Boulettes)
- Kilu n uwren alemmas - 5 tfednin n ticcert - ciṭ n yiferrawen n ffelgu
kra qquren, wiyaḍ zegzawit - lmelḥ, ifelfel, zzit, aman
Aheggi n useqqi
Rret akk isufar-nni ɣer daxel, aksum n uyaziḍ, lebṣel, ṭumaṭic, ticcert,
lḥemmez, zrudiya, ifelfel, terreḍ-asen lmelḥ. Gget-t ad yeww s tmes
taḥlawant azal n 10’, rennut-as ciṭ n waman, sya ɣer da alamma teccur
tasilt-nni. Medlet-tt, aneft-as azal n 15’, ad yeww.
Aheggi n tbunyin.
Smiret awren alemmas ɣer lǧefna,rret, zzit, lmelḥ, ticcert yeẓdan,
ffelgu. Sxelḍet-ten akken ma llan yisufar-a. ddmet-d sin n yiɣenja deg
useqqi-nni, terremt-ten i uwren d yisufar i wakken ad d-xedmem yiwen
n urekti. Rnut-as aman ma yella laqen. Ur ttegget ara arektinni, rrent-t
kan d ubrin, syin txedmem tibunyin s urekti, terremt-tent ɣer daxel n
useqqi i wakken ad wwent azal n 15’ s tmes taḥlawant. Mi wwant,
tekksem-tent-id berra n useqqi. Gezmet tibunyin-nni s daxel n tḍebsit,
tesmirem s ufella-nsent aseqqi-nni akked lxedmra. Teccemtent akken
ḥmant. S tezmert-nwen.                                                                       Daya

57



Berkukes s lxeḍra



- 2 tbeṣlin - 200g n lḥemmez - yiwen n uftat n tassemt imelḥen -
taɣenjawt n lmakla n zzit uzemmur - 300g n texsayt (courgettes) -
taṭumaṭict yewwan mliḥ - 600g n berkukes - lubya tazegzawt -
lmelḥ - ifelfel aberkan.

Yuɣ lḥal lḥemmez-nni yensa deg waman, gezmet lubya u teǧǧem-
tt ad d-tesli deg waman yeḥman i wazal n 15’. Rret lḥemmez-nni
daxel n tasilt ideg llan waman, rnut-as lebsel, tassemt-nni
tamelḥant, snat n tɣenjawin n zzit uzemmur, lmelḥ akked yifelfel
aberkan, tɣummem tasilt, tanfem ad d-azyagen waman. Rret
berkukes daxel n lǧefna, rnut-as taɣenjawt n zzit uzemmur, ciṭ n
waman, syin sefsit berkukes-nni alamma yekkaw. Rret berkukes
daxel n tseksut s ufella n tasilt, teggemt ad ifur. Ɛiwdet-as afuru i
berkukes mebɛed kra n lweqt. Mi yewwa, get-as aseqqi-nni. S
tezmert-nwen.

Isufar

Aheggi



Daya

58

Berkukes n Merruk



Isufar
-400 g n uksum
-1 n tebselt
-1 n tdeggert n ticcert
-100 g n lḥemmez
-1 n tɣenjawt n lmakla n ṭumaṭic yeẓdan
-2 n tezrudiyyatin
-1 n texsayt
- 2 n tɣenjawin n lmakla n zzit uzemmur
- lmelḥ, ifelfel aberkan

Aheggi
Slexset lḥemmez yiwen yiḍ uqbel asewwi-s. Sqecret lebsel akked
ticcert, tgezmem-ten d iḥricen imecṭaḥ. Seḥmut-d zzit daxel n
tassilt, syin terrem aksum, ticcert, lebsel akked leɛqaqer-nni-
nniḍen. Anfet ad qqlun azal n 5’. Imir, rnut-as ṭumaṭic yeẓdan
akked 2 l n waman. Rret lḥemmez u tanfem-as ad yeww i wazal n
30’. Rnut tura zrudiyya d texsayt, tanfem diɣ 20’ s ufella n tmes
taḥlawant. S tezmert-nwen.



Daya

59

Tacewwaḍt



Isufar
-500g n uwren areqqaq
-lmelḥ
-zzit n uzemmur
-lfarina
Aheggi
Sxelḍet awren akked lmelḥ s waman yemmuzeɣlen i wakken ad yuɣal
tarekti ara yeshilen i umsal. Ɛerket-t azal n 25’ ar 30’, rennut-as ciṭ ciṭ n
waman alamma yuɣal urekti d aleqqaq. Rret i yifassen-nwen zzit n
uzemmur u sbunnit arekti-nni, tanfem-as azal n 30’ ad yers. Ddmet
snat n tbunniyin, tmeslem-tent s yifassen, tdehnem yiwet s zzit, syin
tmedlem-tent ta ɣef ta u tɣelqem rrifat-nsent, tmeslem-tent. Syin
tesewwem-tent s ufella n uḍajin. Mi cuffent, tqelbem-tent, mi wwant,
teldim-tent. Anfem-asent ad qqarent sin wussan, syin tgezzmem-tent d
iḥricen imecṭaḥ. Rret ayefki ɣef tmes, mi yebda yettkuffut, terrem ɣer
daxel-is tacewwaḍt-agi, tanfem-as azal n 5’. Syin ternum-as zzit neɣ
udi. S tezmert-nwen.                                                                            Daya



60

TABUFTAT



Isufar i urekti : 1 kg n uwren n temẓin, Lmelḥ ( tissent ), Aman
Isufar i useqqi : 1 n tebṣelt , 1 n tumatict , Cwiṭ n uqeddid (
aksum aquran ), Lkas n jelban ibrin, Leḥbeq.
Akud n usewwi : Azal n 30 n tesdidin (ddqayeq) (½ h)
Aheggi n urekti : Sif awren ( awren azuran ad yuɣal deg yidis, ad
t-neḥwiǧ …) Awren–nni yufafen , eg-as lmelḥ, aman, alamma
yuɣal d arekti . Bḍu arekti –nni d tiḥbulin ( azal n 12 ) , yal taḥbult
, jbed-itt , suzzer-as awren azuran s ufella-s . Mi tgiḍ 6 n teḥbulin ,
err-itent ta s ufella n tayeḍ , ad mmdent 2 n tenbulin sut 6 n
tissiwin ( feuilles , couches ). Tura, gzem tissiwin-nni d imkuẓen
imectaḥ (petits carrés) suddem –asen cwiṭ n zzit , err-iten
ɣer  useksut ad fuṛen .
Aheggi n useqqi : Err 1.5 L n waman ar tuggi ( taccuyt, tasilt ) ,
tibselt , tatumatict igezmen , akked d uqeddid ( aksum aquran ,
taɣenjawt n zzit n lkuẓa , lmelḥ , taɣenjawt n leḥbeq yebrin . Ar
taggara, smir imkuẓen-nni (les dés, carrés) ɣer daxel n useqqi,
teǧǧeḍ-t ad yawel. * Tamawt : sefqad aseqqi-nni, i wakken ur
itezzer ara .S tezmert-nwen.                                                   Daya



61

Ticuftin



Isufar
- Arekti - 500 g n uwren areqqaq - zzit n uzemmur - aman
yemmuzeɣlen
Aseqqi
- Tibselt tameqqrant - 500g n uksum n uzger yettwagezmen d iftaten
imeẓẓyanen - 2 n tfenza n ticcert - 2 n ṭumaṭicin – 1 n texsayt – 1 n
tezrudiyat - 1 n tbatatat - lḥemmez - lmelḥ - ifelfel - zzit n uzemmur -
ṭumaṭic yeẓẓḍan.
Aheggi
Sxelḍet awren, aman d lmelḥ alamma yuɣal d arekti ur nttanṭaḍ ara
deg ufus, syin ǧǧet-t azal n 30’. Tura heggit aseqqi-nni am useqqi n
seksu : rret aksum, lebsel, ticcert daxel n ukasrun, rnut-as lmelḥ, ifelfel,
ṭumaṭic yettwagezmen, lḥemmez. Aneft , ad yeww ciṭ, syin rnut-as
taxsayt, zrudiya d labatata, rret-as aman u teǧǧem-t azal n 35’ alamma
yewwa. Ddmet-d tura arekti-nni, rget-t azal n 10’ i wakken ad yesɛu
leɣri. Xedmet-t d tubrinin, teǧǧem-t ad yekkaw ciṭ. Dehnet ifassen-
nwen s zzit u tmeslem tubrinin alamma uɣalent am teqrist n uɣrum, d
tareqqaqt, d tubrint. Serset-tt srid s ufella n useqqi-nni alamma tcuf-d,
tekksem-tt-id. Akken alamma kkfant tubrinin-nni. Tzemrem, ad
tentteccem akken weḥd-sent, neɣ s daxel n useqqi. S tezmert-nwen.
                                                                                                                     Daya



62




































TITRARIN

63

Ayaziḍ s treɣlin



Isufar
1 n uyaziḍ n 1.5kg
1 n tebselt
200 g n treɣlin
Ciṭ n zzafran
1 n tdeggert n ticcert
3 n tɣenǧawin n lmakla n zzit
2 n tɣenǧawin n lmakla n mayzina
1 n tɣenǧawt n lmakla n wudi - Lmelḥ akked yifelfel

Aheggi
Sirdet ayaziḍ-nni s llim, teqlum-t daxel n zzit, syin ternum-as
lmelḥ, ifelfel aberkan, lebsel, ticcert akked zafran. Err-as lkas n
waman, tanfem-as ad yeww azal n 20’ s ddaw n tmes taḥlawant.
Sirdet tireɣlin-nni, tgezmem-tent ticefran. Mi tessefsim udi-nni
daxel n tmeqqlit, terrem-tent s daxel ad d-qqlunt azal n 5’, yuɣ
lḥal treggim-tent. Sxelḍet mayzin akked lmarqa n uyaziḍ, ternum-
t i treɣlin u tanfem-as ad yeww. S tezmert-nwen.
                                                                                                       Daya



64

Tireɣlin s yiselman



Isufar

1kg n yiselman
½ kg n treɣlin
Ciṭ n teḥcict
6 n tdeggar n ticcert
1 n lkas n zzit uzemmur - 1 n lkas n zzit n lqelyan
Lkemmun, ifelfel aberkan
1 n tɣenjawt n lmakla n wudi
1 n tɣenjawt n lqahwa n maïzena

Aheggi
Rret daxel n uḍebsi, taḥcict, ticcert yeẓdan, lkemmun, ifelfel
aberkan akked lmelḥ. Melmi tessardem iselman, terrem-ten s
ufella n tmes taḥlawant, daxel n tkasrut i wakken ad qqlun s zzit,
tanfem-asen ad wwen azal 20’. Si tama-nniḍen, sefsit udi s ufella
n tmes, terrem-as lmelḥ, ifelfel n leḥlu, syin tesxelḍem-ten akked
treɣlin-nni. Sxelḍet maïzina n ciṭ n waman, ternum-tt i treɣlin.
Ttmaččan yiselman s lmerqa n treɣlin.

                                                                                                   Daya



65

Rrecta



Isufar
-1 n uyaziḍ
-2 n tbeslin
-2 n tɣenjawin n lmakla n zzit
-1 n tɣenjawt n lmakla n wudi
-1 n wamud n lḥmmez
-500 g n lleft
-3 n tdeggar n zrudiya
- lmelḥ, ifelfel aberkan

Aheggi
Gezmet ayaziḍ-nni d iftaten, glut-t daxel n tasilt s wudi, lebsel
igezmen, ifelfel aberkan akked lmelḥ. Terrem-as azal n litra n
waman, ternum-as lḥemmez, syin teǧǧem-t ar d-yazyag. Rret
recta daxel n tseksut, terremt s ufella n tasilt ad teww azal n 25’.
Kkset-d taselsut, teslexsem recta s waman, syin, terrem-tt s ufella
n tasilt, tɣumem-tt, ad tkemmel tiwwin. Mi ara yeww uzaziḍ-nni,
rret lleft akked zrudiya, ad teww. S tezmert-nwen.
                                                                                                     Daya



66

Awtul s uzemmur



- 15 n yiftaten n uksum n uzagur n uwtul - 2 n tbeṣlin - 3 n tfenza
n ticcert - ciṭ n teḥcict - 6 n tɣenjawin n lmakla n uzemmur - 1 n
tlimet - 3 n tɣenjawin n zzit uzemmur - 3 n tɣenjawin n lqahwa n
lkemmun - 2 n yigeḍman n lqerfa - lmelḥ d yifelfel aberkan

Sqecret, tgezmem ticcert akked lebṣel. Syin, tekksem-d ul n
tlimet, terrem-t d iḥricen imecṭaḥ. Rret aksum n uwtul daxel n
lkuca, mebɛed mi ara t-tdehnem s zzit. Rret ayen i d-yeggran n
zzit ɣer daxel ukasrun i wakken ad d-yeqlu lebṣel akked leḥcawec-
nni. Syin ternum-as aksum, azemmur, ul n tlimet, ticcert, lmelḥ
akked yifelfel aberkan. Sizedrent-t s waman u tanfem-as ad
yerkem. Ɣumet-t, tessewm-t azal n 45’ deg lkuca. Mi yewwa,
rnut-as taḥcict s ufella. S tezmert-nwen.


Isufar

Aheggi



Daya



67

Tasemmant s tẓurin d lebsel



Isufar
- 16 n tsemmanin
- 1 kg n tẓurin mebla iɣes
- 500g n lebsel s uɣeddu
- 2 n tdeggar n ticcert
- 150g n wudi
- Ciṭ n zafran, lmelḥ d yifelfel aberkan

Aheggi
Sirdet tisemmanin, sqecret lebsel u tgezmem-t ɣef 4, ternum
ticcert, teẓdem-tt. Sefsit 100g n wudi daxel n tasilt, teqlum deg-s
tisemmanin. Syin ternum-as lebsel, ticcert, zafran akked ifelfel
aberkan. Smiret-as 20cl n waman, terrem-as aɣummu, tanfem-as
ad yeww s ddaw n tmes taḥlawant azal n 20’. Seg tama-nniḍen,
qlut-d tiẓurin s wudi daxel n tmeqqlit. Mi yewwa kullec, sxelḍet
tisemmanin akked tẓurin. S tezmert-nwen
                                                                                                          Daya



68







































SEKSU


69

Seksu s taga



Isufar
- 1 kg n seksu
- zzit n uzemmur, lmelḥ - 500 gr n uksum
- 1 n tebselt - 4 n tezruddeyyatin - 2 n lleft
- 1 n ṭumaṭict yewwan mliḥ
- 1 kg n tɣeddiwt - 1 n lkas n lḥemmez
- 1 n tɣenjawt n ṭumaṭic yeẓdan
- 1/2 n tɣenjawt n yifelfel aberkan

Aheggi
Sizedget taɣeddiwt u tesqeccrem-tt, kkset-as lexyuḍ-nni. Syin
tgezmem-tt d iḥricen n 4 cm. Terrem-tt daxel n waman yesɛan
llim. Imir, tessewwem-tt daxel n waman imelḥen. Gezmet aksum
d iftaten, terrem-t daxel n tasilt ad yeww, ternum-as lebsel,
leɛqaqer, ṭumaṭic akked zzit. Rwit-t akken iwata, terrem-as lmelḥ
akked yifelfel aberkan, tanfem-as ɣef tmes azal n 10’. Syin, rret
lḥemmez. Rnut snat n litrat n waman, tanfem ad yeww azal n 25’.
Kkset-d aksum uqbel ad ad ternum lxedra (taga, zrudiyya d lleft).
S tezmert-nwen.                                                                           Daya




70

Ameqful



Senf : Taqessult - Akud n uheggi : 10’ - Akud n usewwi : 25’
Isufar
seksu - aman isemmaḍen - lmelḥ (tisent) - Zzit n uzemmur - 2 n tyeggar
n zrudiya - tafeqlujt tamectuḥt - ½ n tebṣelt - takummict n tllubyant
tazegzawt
Aheggi
1.  Seksu, ruccet-tt s waman isemmaḍen, sakin slexset-tt s yifassen

akken ilaq, surget fell-as zzit n uzemmur.

2.  Rwit seksu-nni yellexsen, terrem-t ɣer useksut ad ifuṛ.
3.  Mi ifuṛ seksu yiwet n tikkelt, serset-tt-id ɣer terbut, frut iwzan,

ruccet s waman isemmaḍen, suzzret-as lmelḥ, rnut zzit, eǧǧet-tt ad
yismiḍ azal n 15’.

4.  Erret-tt ɣer useksut, ad ifuṛ i tikkelt tis snat; ɛarḍet-tt ɣef lmelḥ,
sakin erret-tt ɣer useksut, ad ifuṛ i tikkelt tis tlata (taneggarut).

Tidal (légumes)
1.  Gezmet tidal i theggam d imkuẓen(carrés) imectaḥ, erret-tten ɣer

useksut ad fuṛṛen azal n 20’, sefqadet-ten ma wwan.

2.  Mi d-yewweḍ lawan ad teccem(t) semlilet tidal akked seksu, smiret-

as zzit n uzemmur, teccem-t, s tezmert-nnwen/nnkent.

GM: Tidal (légumes) ttemxallafent si tsemhuyt (saison) ar tayeḍ.   Daya




71

Seksu s lubya tazegzawt



Isufar
- 1 kg nuksum n uzger - 1 kg n seksu alemmas - 250 g n lubya
tazegzawt - 1 n tebselt tameqqrant – 1 afenjal n lḥemmez
yellexsen - 200 g n zrudiya - 1/2 n tɣenjawt n lqahwa n lqerfa - 1 n
tɣenjawt n lmakla n ṭumaṭic yeẓḍan - 3 n tɣenjaw n lmakla n wudi
- 1,5l n waman - 1 n tɣenjawt n lmakla n zzit n uzemmur -  1 n
tɣenjawt n lmakla n lmelḥ.

Aheggi
Rret daxel n tasilt aksum-nni yettgezmen d iftaten imeqqranen,
lhemmez, lebsel yeẓḍan, zzit, lmelḥ d lqaerfa. Rnut-as aman,
ǧǧemt ad yeww azal n 45’ ddaw n tmes taḥlawant. Syin, rnut-as
lubya akked zrudiya ara tgezmem ɣef sin. Rret seksu deg lǧefna,
slexset-t s waman u tanfem-as ad yekkaw. Tessefrurem-t sya ɣer
da alamma yekkaw. Rret seksu daxel n tseksut, terremt s ufella n
tasilt alamma ifur, syin terremt ɣer lgefna, ternum-as aman. Rret-
t i tikkelt-nniḍen ad d-ifur. Mi t-id-tekksem, rnut-as udi. Mi
yewwa uksum akked lxedra, rnut-asen ṭumaṭic yeẓdan.
S tezmert-nwen.                                                                              Daya




72

Seksu s yiselman

- 1 kg n yiselman - 1 n tebṣelt - 2 n tfenza n ticcert - 3 n ṭumaṭicin
- 1 n tculliḍt n yifelfel aberkan - ½ n tculliḍt n lkemmun - Lmelḥ
- zzit n uzemmur - 1 kg n yifelfel aḥlawan - 500 g n seksu

Ad yettwaxdem seksu am wakken i tuɣem tannumi tettheggim-t.
Heggit  iselman-nni,  syin  terrem-ten  daxel  n  tassilt,  ternum-asen
zzit  akked  lebṣel.  Anef-as  azal  n  2’,  ternum-as  ṭumaṭic  akked
yifelfel aḥlawan ara tgezmem. Rret ɣer tasilt azal n litra n waman,
anfet, ad yeww. Ur ḥwaǧen ara yiselman aṭas n lweqt i wakken ad
wwen. Mi yewwa seksu, terrem-as aseqqi-nni ara d-tekksem deg
tasilt. S tezmert-nwen.



Daya


73

Isufar

Aheggi



Lmesfuf n remman



Isufar

Aheggi



250gr n seksu - 50gr n wudi - sskeṛ ma tebɣam - 1 n tremmant
- ½ n tɣenjawt tamectuḥt (tijɣelt) n lmelḥ - 2 n tɣenjawin
timeqqranin n zzit n uzemmur - 1 n tɣenjawt tameqqrant n
waman n ujeǧǧig n ččina.

1- Smir seksu ɣer tbaqit, rucc-it s waman, rwi-t, eǧǧ-it ad ikkaw,

sakin err-it ɣer tsekksut, ad ifur.

2- Mi ifur, kkes-it-id, err-as lmelḥ, zzit, smir-as aman, eǧǧ-it ad

yessuddem aman (alset-as 2 n tikkal)

3- Err-it ad ifur tikkelt tis 3.
Mi ifur dayen, dhen-it s wudi, rnu-as aman n ujeǧǧig n ččina
akked yiɛaqqayen n ṛemman. Tzemreḍ ad as-ternuḍ sskeṛ akkken
ad yiẓiid. S tezmert-nwen.                                                       DAYA


74

Seksu s useǧǧig n umezzir



Isufar



- 500 gr n seksu
- Kra n yiseǧǧigen n umezzir
- lmelḥ
- zzit n uzemmur
- ssker

Aheggi

Sirdet akken iwata iseǧǧigen n umezzir, syin teẓdem-ten u
terrem-ten ɣef tseksut akken ad d-furen. Mi furen, rnut-asen 10’ i
wakken ad wwen akken ilaq. Smiret ciṭ n zzit n uzemmur i seksu u
tessefrurim-t, terrem-t ad d-ifur. Mi d-ifur, tesmirem-t ɣer tbaqit,
rret-as aman akked lmelḥ, tanfem-as ad yessew aman-nni. Syin,
tesxelḍem-t akked umezzir, terrem-ten s ufella n tseksut alamma
furen-d. S tezmert-nwen.

Daya


75



Seksu s tbidest

Isufar
1 n uyaziḍ yeqqlan
1/2 kg n seksu
1 kg n tbidest
200 g n wudi
1 n tebselt
Lmelḥ d leɛqaqer



Aheggi
Seḥmut-d ayaziḍ-nni yeqqlan. Ssazyaget-d tibidest deg waman.
Rret daxel n tasilt azgen n litra n waman, lmerqa-nni n uyaziḍ,
100 g n wudi, tibidest akked ciṭ n lmelḥ, tanfem-as ad yazyag.
Syin, rnut-as seksu, terwim-t u tessexsim times. Snat n ddqayeq
umbeɛd, rwit kullec. Qqlut-d lebsel s wudi daxel n tewwant, imir
ternum-t i tbidest. S tezmert-nwen.



Daya


76

Taqeffalt



Isufar
- 200 g n uwren areqqaq
- 150 g n lḥemmeẓ
- 6 n tezrudeyyatin - 4 n tbaṭaṭatin - 2 n texsayt
- 1 n tfelfelt tazeggaɣt
- 1 n tebselt
- 2 n tɣenjawin n lmakla n zzit uzemmur
- 20 g n wudi
- 2 n tɣenjawin n lmakla n zbib
- Lmelḥ

Aheggi
Sqecret zrudiyya akked lebsel. Syin tgezmem zrudiyya d tixellal,
ma d lebsel d timḍewrin. Sizedget ifelfel u gezmet-t d iḥricen.
Sqecret, diɣ, lbaṭaṭa, tgezmem-tt. Qqlut lebsel s zzit uzemmur
daxel n tasilt, syin, rnu-as ifelfel, taxsayt, lbaṭaṭa akked zrudiyya.
Reggit-t azal n 5’ ddaw n tmes taḥalawant. Rnut-as aman, anfet
ad yeww azal n 20’. Syin ternum-as lḥemmeẓ d zviv. Sfuret-d
seksu, tdehnem-t s wudi, syin tesxelḍem-t akked lxeḍra. S
tezmert-nwen.                                                                               Daya




77

Seksu ubisar



Isufar
1 ayaziḍ - 1 aksum imelḥen (acedluḥ) - 1 tibṣelt tameqqrant - 6
neɣ 7 tfenza n ticcert - 2 ṭumaṭic yeẓdan - 1 ifelfel azeggaɣ (ma
tebɣiḍ) - 250 g n yibawen iquranen – lleft - lmelḥ - ifelfel aberkan
– aman - zzit n uzemmur - seksu, ilaq ad yili d azuran mačči d
areqqaq.

Aheggi
Iḍelli-nni, slexset ibawen daxel n waman isemmaḍen. Terrem, diɣ,
aksum amelḥan daxel n waman i wakken ad as-tenqes temleḥ.
Azekkanni, sizgagem-d 3 n litrat n waman, terrem aksum akked
yiftaten n uyaziḍqer daxel, Syin, rnut ṭumaṭic, ifelfel akked lebṣel
yettwegzem ɣef sin neɣ ugar. Rnut ciṭ n zzit
akked yikjujen (les épices). Aneft ad wwen. Yuɣ lḥal teslexsem
seksu i wakken ad icef, ihi, d lawan ad t-sewwem. Mi qrib ad
yeww uksum, rnut ibawen ɣer daxel. Mi yewwa kulec, rret aksum
deg ṭṭerf, ẓdet kra yellan din, terrem-t ɣer tmes taḥlawant
alamma yuzyag.                                                                               Daya




78




































ISFUGLEN

79

Imensi n yennayer



Isufar
- 2 kg n seksu - 1 n uyazid - Kra n yiftaten n uksum amelḥan - 2 n
tbeslin - 250 g n leɛdes - 250 g n yibawen iquranen - 200 g n
lḥemmez - 100 g n lubya tacebḥant - 100 g n lubya n leqbayel - 1
n tɣenjawt n ṭumaṭic yeẓdan - Lmelḥ, ifelfel aberkan, - Ṭumaṭic,
ticcert, ifelfel azeggaɣ yeqquren - Zzit uzemmur

Aheggi
Squddret lḥemmez, lubya d leɛdes-nni i yellan yensa, yakan, daxel
n waman. Syin, qlut iftaten n uyazid s lebsel, rnut-as acedluḥ,
ticcert, ṭumaṭic, ibawen, lḥemez akked yisufar-nni-nnḍen.
Terrem-as aman d ṭumaṭic yeẓdan, tanfem-as ad yeww. Sya ar d
yeww,sfuret seksu-nni tlata n tikal.Mi tlemmast n tiwin, rnut ɣer
daxel n tasilt lxedra yeqqimen akked yifelfel azeggaq yeqquren. S
tezmert-nwen.



Daya

80

Uftiyen i yennayer



Isufar

-2 kg n uwren n yirden

-1 kg n yibawen iquranen

-½ kg n lḥemmez mesure de pois chiche

- ifelfel aberkan, lmelḥ, lkemmun

Aheggi



Uqbel ad d-yaweḍ usewwi n uftiyen, Ilaq ad llexsen yisufar-agi,
ibawen, irden akked lḥemmez yiwen yiḍ daxel n waman. Azekka-
nni, rrem-ten daxel n tasilt i wakken ad wwen s waman. Teǧǧem-
ten azal n snat n swayeɛ s ufella n tmes taḥlawant. Azgen n
ssaɛa,uqbel ad wwen, rnut-asen ifelfel aberkan akked ciṭ n
lkemmun. Ttmaččan wuftiyen d iḥmayanen. S tezmert-nwen.

Daya

81

Seksu n tefsut

Isufar

- 1 kg n uksum n tayet n uɣenmi
- 4 n tbeslin
- 2 n ṭumaṭicin
- 4 n tɣenjawin n zzit uzemmur
- Ifelfel aberkan, lmelḥ, udi
- 1 n litra n uyefki
- 500 g n texsayt
- 250 g n yibawen ileqqaqen
- 350 g n tjelbant
- 750 g n seksu n yirden

Aheggi



Qqlut aksum-nni s zzit s snat n tbeslin i wazal n 8’. Rnut-as lmelḥ
d lxeḍra, teǧǧem-t azal n 30’ s ddaw n tmes talemmast mebla
aɣummu. Mi yewwa kullec, tessexsim times, ternum-as ayefki-nni
yuzyagen akked yifelfel aberkan. Tura, sfuret-d seksu, syin
tseqqimt s useqqi-agi. S tezmert-nwen.
                                                                                                         Daya



82

Imensi n tefsut «Aderyis»



Isufar
-3 neɣ 4 n yiẓuran n uderyis
-7 n yimɣan, d azamul n tefsut
- Seksu d tmellalin ɣef wakken llan yiɛeggalen
-Lḥemmez, lbaṭaṭa, zrudiya d lebsel
-Lmelḥ d ifelfel aberkan d uzeggaɣ
-Zzit n uzemmur
-Skker agersan

Aheggi
Rret seksu deg tbaqit, u tesmirem-as aman i wakken ad yelxes.
Anfet-as ad yekkaw, tfetlem-t ciṭ. Syin, terrem-t ɣer tseksut, ad d-
ifur. Rret-t i tikkelt-nniḍen deg tbaqit i wakken ad yessew aman-
nni. Sqecret lxeḍra-nni, tgezmem-tt d iḥricen imecṭaḥ,
tessewwem-tt s ufuru. Yuɣ lḥal terram iẓuran-nni n uderyis,
timellalin akked yimɣan daxel n tasilt, ad wwen. Mi yewwa kullec,
tgezmem-t u tesxelḍem akked lxeḍra d seksu. S tezmert-nwen.



Daya

83

Imensi n tɛacurt



Isufar
- 3 n yiftaten n uksum amelḥan(acedluḥ) - 1 n yirew n lḥemmez -
1 n yirew n yibawen - 4 n tdeggar n zrudiya - 4 n tdeggar n lleft - 2
n tbaṭaṭatin - 2 n tbeṣlin - 1 n tɣenjawt n lqahwa n lkemmun -½ n
tɣenjawt n lqahwa n yifelfel - 2 n tqenjawin n lmakla n zzit
uzemmur - 1 n tɣenjawt n lqahwa n ṭumaṭic yeẓdan - Lmelḥ, udi d
berkukes
Aheggi
Heggit berkukes am wakken i tettheggim seksu. Rret berkukes
daxel n tsekksut, teslilem-t, syin rret-t daxel n tbaqit, ternum-as
ciṭ n zzit, tanfem-as ad yeqqudder. Imi, tesewwem-t azal n 20’.
Ad d-ifur tlata n tikkal. Yuɣ lḥal tettheggim aseqqi. Gezmet akk
lxedra-nni. Rret aksum daxel ukasrun, ternum-as azal n litra n
waman, rnut lebṣel, lḥemmez, zzit, tanfem-as ad yeww. Deg
ttnaṣfa n tiwwin, ternum zrudiya akked yibawen, syin d lleft. Deg
taggara, mi qrib ad yeww, terrem lbaṭaṭa d ṭumaṭic yeẓdan. S
tezmert-nwen.



Daya

84

Seksu n lɛid

Isufar
- Sin n yiftaten n uksum
- 500g n seksu
- 3 n tbeslin
- 2 n tezrudayatin
- 2 n lleft
- 2 n texsayt
-uraw n lḥemmez
- lmelḥ, ifelfel aberkan



Aheggi
Fetlet seksu, trennum-as aman. Mi d-ifur i tikkelt tis tlata,
dehnemt n wudi. Daxel n tasilt, gezmet lebsel d amecṭuḥ, ternum
aksum, zzit n uzemmur akked leɛqaqer. Rnu-t aman akked
yisufar-nni-nniḍen, teǧǧem kan taxsayt ara ternum deg tlemmast
n tiwwin. Anfet ad yeww s ttawil kan, tessefqadem-t ɣef lmelḥ. S
tezmert-nwen


Daya

85



Tikerciwin



Isufar
2 Kg n tkerciwin (dewwara) - 2 n tyiggar n zrudiya - 2 n tyiggar n
texsayt (tifeqlujin timectaḥ) - 1 n tebṣelt - 1 n tɣenjawt n tumatic
yerkin - 4 n tfednan n ticcert – Lekrafez - Lmaɛdnus - Lmelḥ (tisent)
- Lqerfa , ifelfel aberkan …. - Takemmict n yiḥemmuẓen

Aheggi
Sired dewwara (tikerciwin) akken issefk (s waman izeqqalen), err-
itent, ad uddument, gzem-itent d iftaten imectaḥ, ad uɣalent ɣef
tmes ad awlent. Seqcer tidal (legumes), sired–itent, gzem-iten, err-
itent  ɣer  tuggi  (taccuyt)  ad  qlunt.  S  yin  ɣer-s  ,  Ales  ,  suddem
tikerciwin –nni yewwlen , semlil-itent nutenti d tidal , rnu ɣer-sent
tuga  (  lekrafez,  lemɛadnus  ittwagezmen  .  ),  zuzzer-asent  ifelfel
aberkan , lqerfa , akked yiwet n tɣenjawt n tumatic yerkin . Rnu–
asent  2  n  litrat  n  waman  yewwlen  (iḥman)  ,  terred-asent  ad
wwent. S tezmert-nnwen(t).



Daya

86

Buzelluf



Isufar
- 8 n yiḍarren n yikerri
- 4 n tdeggar n ticcert - 1 n tebselt
- 1 n tmeqqunt n teḥcict - 2 n yigeḍman n lqerfa
- 2 n tɣenjawin n lqahwa n yifelfel aḥlawan
- 1 n tɣenjawt n lqahwa n lkemmun
- 1 kg n lmaqarun
- 5 cl n zzit uzemmur - 5 cl n zzit-nniḍen
- 100 g n zbib
- 100 g n lḥemmeẓ yellexsen

Aheggi
Squddret lḥemmeẓ, tesdukklem-t akked zbib akken ad wwen.
Mebɛed mi d-zelfen yiḍarren-nni, terrem-ten daxel n tasilt, s
ufella n tmes, ternum-asen lebsel, ticcert, taḥcict, zzit akked
waman. Mi d-uzyagen, tesneqsem i tmes, tanfem-asen ad wwen
azal n 2 swayeɛ. Syin, ternum-asen lḥemmeẓ akked lmaqarun.
Rennut-as aman yeḥman ma yella xussen. S tezmert-nwen


Daya

87






































TANALIN

88

Tarakt n tbexsisin



Isufar

- 500g n tbexsisin
- 250g n sker
- 1/2 n tlimet
- Tidgert n vanille

Aheggi

Sqecret tibexsisin, terrem-tent daxel ukasrun akked d iẓmi-nni n
llim, ternum-as sker akked tidgert n vanille yettwafesten, anfet-as
ad yazyag, syin ǧǧet-t ad yens iḍ kamel. Azekk-nni, sewwet tarakt-
nwen, tettekksem akuftay simal tettewwa. ẓdet ma tebɣam
iḥricen-nni n tbexsisin. Mi tewwa tarakt, ččaret yis-s tibellarin
alamma neflent, syin tqelbem-tent, teǧǧem-tent iḍ kamel i
wakken ad izmirent ad qqiment aṭas n wagguren mebla ma
texser tarakt-nni. S tezmert-nwen.



Daya

89

Timsemnin



Isufar
- 400 g n uwren areqqaq - azgen n tɣenjawt tamectuḥt n tisent (lmelḥ)
- aman - zzit.
Aheggi
Deg terbut tamectuḥt, smiret awren, rnut ɣer-s tisent, smiret ¼ L n
waman. Get arekti. Awit-d arekti, eǧǧet-tt aṭas ( Azal n 15’
neɣ ugar…) rnnut-as aman mi twalam la itess.
Amek ara teggem arekti :
- Jebdet arekti s tdikelt n ufus i wakken ad yilwiɣ Mi tḥulfam la yettɣar,
rnut-as cwiṭ n waman (azal n 3 n tɣenjawin timeqqranin) syin ɣer-s
ɛareket arekti–nni s lbunya, snefḍaset-tt, tɛarekemt-tt …(Aya irennu-
as telqeq i urekti mi ara yessew aman.)

- Sugtet aɛrak d ujbad n urekti alamma yuɣal d aleggwaɣ, tettnijbad.
Mi ihegga urekti, yemmed , bḍut-tt d tiḥbulin i wakken ad ilint d

iḥricen.

- Erret tiḥbulin s ufella n telwaḥt n usɣar, dehnet-tent s zzit i wakken ur
yettɣar ara urekti, sakin ɣummet-tent s usaru n plastik. Eǧǧet kra din,
azal n ssaɛa, ad yers urekti .

- Ddmet-d tiḥbulin yiwet yiwet, jebdettent s tikelt n ufus alamma
qqlent d tireqqaqin. Ḥadret kan ad yekres urekti. Issefk ad tgem
imkuzen (carrés) s usaru-nni n urekti. (yella akan d imdewweṛ).
Sewwet-tent s ufella n uskir neɣ bufraḥ neɣ tafilt n wuzzal (plaque
métallique) s zzit n uzemmur. S tezmert-nnwen.                           Daya



90

Aḥeddur



Isufar
- 250 g n uwren areqqaq - taɣenjwat n lmelḥ - aman
yemmuzeɣlen -  zzit n uzemmur - lfarina.

Aheggi
Xelḍet awren-nni akked zzit s daxel n tbaqit, syin rnut-as azgen n
waman-nni, rket-t alamma yuɣal d arekti aquran am win n uɣrum,
akken azal n 20’. Ilaq ad yili urekti-nni d aleggaɣ u ad yesɛu leɣri i
wakken ad yuɣal akken i t-nebɣa. Dehnet arekti s zzit, tanfem-as
azal n ssaɛa. Syin, ad teṭṭfem tambult-nni tubrint gar yifassen-
nwen u ad tt-tgezmem d timbulin timecṭaḥ ara teggem, diɣ,
azgen n ssaɛa. ṭṭfet timbulin-nni, mmeslem-tent yiwet, yiwet
alamma uɣalent d taqrist tareqqaqt tmḍewwert. Syin serset ta
ɣef ta (snat neɣ ugar), terrem gar-asen zzit d ciṭ n lfarina. D lawan
tura ad tent-terrem ɣef tmes deg lmeqla. Mi yewwa yiwen
wudem, tqelbem-ten ɣef wudem-nni-nniḍen. Mi wwant,
snesrem-d ixfan, yiwen yiwen, teccem-tent s wayen-nniḍen.
Tzemrem ad gem deg uyefki, neɣ ad t-teccem akken kan s latay. S
tezmert-nwen.                                                                                Daya



91

Amwarak (Lmedluka)



Isufar
- 1 n wamud n uwren areqqaq - 1 n wamud n lfarina - 1/2 n
tɣenjwat n lqahwa n lmelḥ - 1/2 n tɣenjawt n lqahwa n yiɣes n
lkuca - udi -Zzit

Aheggi
Sxelḍet daxel n rubu awren, lfarina akked yiɣes. Rnut-as lmelḥ d
waman yemmuzeɣlen alamma yuɣal d arekti afessas yesɛan leɣri,
syin tɛerkem-t azal n 15’ i wakken ad yishil i lxedma-s. rret arekti-
nni d takurin ara yawwḍen am azal n tmellat, tehnem-tent n wudi
yefsin akked zzit u tanfem-asent azal n ssaɛa. Mmeslet takurt-nni,
tehnem-tt n wudi yefsin akked zzit i tikkelt-nniḍen u suzret-as
awren areqqaq. Ḍebbqet arekti-nni i wakken ad tuɣal d taɣezfant.
Tehnem-tt s wudi d zzit, suzret-as awren areqqaq, daɣen, ternum
tɛerkem-tt u terrem-tt d taqrist, anfet-as azal n 30’, syin
tesewwem-tt. S tezmert-nwen.                                                     Daya



92































INGULEN D
TSEGRIYIN

93

Lesfenǧ (Tiḥbulin)

Isufar :



500g n uwren n yirden areqqaq - 25 g n yiɣes n l kuca (levure de
boulanger) - Lmelḥ - aman - zzit n l kuza.

Aheggi :
Smir awren-nni ɣer tbaqit,rnu-as lmelh , iɣes (levure de
boulanger), smir-as aman, rwwi-t alamma yuɣal d arekti
yedduklen. Arek-it, ternudas amman simal simal, alamma yuɣal d
aleqqaq d aleggaɣ (lisse), akken ur yetteɣras, ur ineṭṭeḍ deg
yifassen. Ɣum-it akken ur t-yekkat ara buɣerrraf, teggeḍ-t ad yalli
azal n ssaɛa neɣ kter ala ḥsab n tseddarin n wumkan anda
ara t-tesserseḍ.
Err zzit di lmeqli, sebzeg ifassen, teddmeḍ-d tanebult urekti, jbed-
itt si yiḍuḍan alamma tuɣal d timdewwert, sers-itt di zzit yeḥma,
smir-as zzit-nni s tɣenjawt, tettiḍ-tt alamma teww. Kkes-itt-id,
tesserseḍ-tt ɣef lkaɣeḍ. Kemmel akken alamma yekfa urekti-nni. S
tezmert-nwen.

DAYA

94



Tiɣrifin



Akud i uheggi : 20’
Akud i usewwi : 25’
Isufar : 300 g n uwren areqqaq - ½ n tɣenjawt n lqahwa n melḥ -
10g n yiɣes n lkuca (levure de boulanger) - ½ n tculliḍt n yiɣes
akruran (levure chimique) - 250 g n lfarina akked 25 cl n waman.

Aheggi : Sif lfarina akked uwren, syin rnu-asen lmelḥ d yiɣes.
Ttarra-as ciṭ, ciṭ n waman, tettaɛrakeḍ arekti-nni s ufus alamma
yexdem akken ilaq. Ilaq ad yili urekti d areqqaq, ur yettɣar ara. Ad
yefk cbih ɣer yiɣi. Syin, mmsel-it, tanfeḍ-as ad yali deg kra n
ddqayeq.
Asewwi : Err taɣenjawt n lqahwa n zzit daxel n lmeqli, tesmireḍ
aɣenja n urekti ara tferqeḍ s uɛrur n uɣenja i wakken ad d-
teffɣent teɣrifin-nni d timḍewwrin. Eǧǧ-iten ad wwent, yiwet
yiwet, ɣef yiwen wudem azal n snat n ddqayeq. Mi wwant, smir-
asent tamamt neɣ ssker, teččeḍ-tent weḥd-nsent neɣ swayen-
nniḍen. S tezmert-nwen.

DAYA

95



Timcewwect



Iḥricen : 6, akud i uheggi : 5’, akud i usewwi : 5’, takalurit: 221 K
deg 1 n uḥric (Calories)

Isufar : 8 n tmellalin, 8 n tɣejawin timeqqranin n uwren arqaq, 3 n
tɣenjawin timeqranin n ssker, 1 n tculliḍt n yiɣes akruran ( levure
chimique), 1 n culliḍt n ssker n twanilt ( vanille), Tament

Aheggi
Rwi timellalin, rnu ɣer ɣur-sent ssker, tawanilt, awren, akked yiɣes.
Rwi kra din. Sizɣel-d zzit di tseḥḥant, smir arekti-nni, err-as tadimt,
tesewweḍ-tt  s  tmes  taḥlawant.  Mi  yewwa  yiwen  n  wuden,  tti
timcewwect ɣef wudem wis sin. Sizɣel-d tament di tṭawat, mi tefsi,
smir-itt ɣef temcewwect, sakin sers-itt-id ad temmeč akken tebɣiḍ
(D tazeqqalt neɣ akken-nniḍen ). S tezmert-nnwen .

DAYA

96



Muskučču




Isufar :

- 6 n tmellalin - 1 lkas n ssker - 1 lkas n zzit - ½ n lkas n uyefki
- 1 n yiɣes akruran (levure chimique) - Iqcer n llim (zest) - 9 n
tɣenjawin tilmeqqranin n lfarina.

Aheggi :

Erẓ timellalin : ɣer yiwet n lḥila, d timelli, ɣer tayeḍ d afaṛeẓ. Rwi
timelli alamma tuɣal am udfel. Smir ssker ɣer lḥila ideg llan ifuṛaẓ,
rwi alamma yefsi ssker. Rnu-as zzit, ayefki, iqcer n llim, lfarina
akked yiɣes akruran (levure chimique). Rwi s laɛqel, rnu fell-as
timelli-nni yeqqlen d adfel. Ɣer uqaleb (asenɣal) idehnen
s zzit, smir arekti i d-theggaḍ, terreḍ-t ɣer lkuca iḥman ad yew
azal n 25’. S rezmert-nnwen (t).


DAYA



97



Taberkuct

Isufar
- 300 g n lfarina
- 150 g n wudi
- 3/4 n lkas n uyefki
- 1/2 n tcelwiḍt n yiɣes
- Lmelḥ, ssker
- 6 n tetteffaḥin
- 1 n tlimet



Aheggi
Sxelḍet akken iwata lfarina akked yiɣes. Rnut-as udi, ssker, ayefki
akked lmelḥ, teggumt d takurin. Ḥerrit titteffaḥin, terrem-tent
daxel n teṭawwant, ternum-as ciṭ n ssker. Anfet-as ad yeww azal
n 6’, reggit-t sya ɣer da. Meslet arekti-nni, terrem daxel-is tteffaḥ,
tɣummem-t. Erret-t ɣer lkuca azal n 45’. Mi yewwa, rnut-as iẓmi n
llim. S tezmert-nwen.



Daya

98

Iɣunan (adɣes)



Isufar
- 1 n litra n uyefki arexsas
- 20 n tmellalin
- 1 n tɣenjawt n lqahwa n lmelḥ
- 3 n tɣenjawin n lmakla n zzit uzemmur

Aheggi
Rwit timellalin akked lmelḥ daxel n uḍebsi. Syin, ternu-as ayefki-
nni akked yiwet n tɣenjawt n zzit uzemmur. Rwit-ten akk akken
iwata. Seḥmut zzit yeqqimen daxel ukasrun, tesmirem ayen
akken i d-theggam ɣur-s. Anfet-as ad yeww s tmes taḥlawant. I
wakken ad teẓrem ma yewwa, sentut lmus deg tlemmast n
ukasrun, ilaq ad d-yeffeɣ d azddgan. Mi yewwa, rret-t daxel n
tseksut ad yeqquder. Syin terrem-t daxel n tḍebsit, tanfem-as kra
n swayeɛ i tasmuḍi. S tezmert-nwen.


Daya

99



Arkul

Isufar
- 260g n uwren n temẓin
- 200g n lḥmeẓ
- lmelḥ
- tibexsisin
- ciṭ n zzit n uzemmur
- ssker



Aheggi
Qqlut-d timẓin-nni daxel n tmeqqlit alamma uɣalent d tiwraɣin.
Mi qqlant timẓin, rnut lḥemmeẓ-nni diɣ kif kif. Ẓdet timẓin-nni,
syin sɛeddit awren-nni daxel n uɣerbaz i wakken ad as-kksen
yicelman i d-yeggran deg-s. Ternum, daɣen, teẓdem lḥemmeẓ-
nni. Sxelḍet tura awren n temẓin d win-nni n lḥemmeẓ. Syin,
terrem-as lmelḥ. Tzemrem ad teččem arkul-a s tbexsisin (d
asisen). S tezmert-nwen.


Daya

100





Timkerkert

Isufar

- 250 g n lfarina
- 25 cl n uyefki
- 25 cl n waman
- 3 n tmellalin
- Ssker, lmelḥ akked wudi
- 250 g n tamemt

Aheggi



Aheggi i urekti n teɣrifin : smiret lfarina daxel n uḍebsi,
tesxelḍem-tt akked lmelḥ d ssker. Ɣzet amruj deg tlemmast, syin
terrem timellalin, terwem-tent s ttawil s ttawil akked yifki d
waman alamma yuɣal d arekti imsurreg. Anfet-as azal n ssaɛa.
Seḥmut tameqlit s wudi, syin tesmirem aɣenja n urekti. Sewwet
tiɣrifin seg snat n tamiwin. Seḥmut-d ciṭ tamemt-nni, tesmirem-tt
s ufella n teɣrifin. S tezmert-nwen




Daya

101

Aguglu

Isufar
- ayefki arexsas
- lmelḥ
- ticcert
- ifelfel aberkan
- leḥbaq aquran



Aheggi
Skilet ayefki-nni. I wakken ad yekkal bih bih, rnut-as ciṭ n yikil ma
yella. Mi yekkal, terrem-t daxel n teṭewwant (takasrunt), s ufella
n tmes taḥlawant azal n 15’. Reggit-t sya ɣer da i wakken ur
ineṭṭeḍ ara deg lqaɛ n tkasrunt. Ssut abeḥnuq i lqaɛ n tseksut,
tesmirem-t s ufella-s, teẓmem-t i wakken ad as-ruḥen waman-nni.
Rret-t syin daxel n urubu, ternum-as ticcert, lmelḥ, leḥbaq, ifelfel
aberkan. Ẓẓdet-t alamma yexleḍ akken iwata. Tzemrem ad as-
ternum cit n uyefki. Anfet-as ad yesmiḍ s ttawil. S tezmert-nwen.
                                                                                                         Daya



102

Leḥlawat n ṭṭabaɛ



Isufar i urekti
- 6 n tmellalin - 1 n lkass n ssker - 1 lkass n wudi ifsin - ½ n lkass n

zzit - Tissent (lmelḥ) - 2 n tculliḍin n yiɣes akruran (levure chimique)

- 1 n tculliḍt n tfanilt (vanille) neɣ iqcer n llim - Lfarina

Isufar i ccbaḥa
- 3 n yifuṛaz n tmellalt - 1 tɣenjawt tameqqrant n uyefki - Ssker i
uzuzzer

Aheggi
Di lḥila, rret timellalin, lmelḥ, ssker , rwi-ten alamma yefsi ssker .
Rnu udi, zzit tafanilt neɣ iqcer n llim : Rwi kra din. Rnu, iɣes akruran,
snagar s lfarina alamma yuɣal d arekti. Ɣef ttabla idehnen s zzit, s
tmeskurt  ḍlu  arekti,  sakin  gzem  arekti  d  s  talɣa  i  tebɣiḍ.  Ḍlu-as
tamellat, zuzzer-as ssker. Err-itent ɣer lkuca 30’. S tezmert-nnwen.



Daya

103

Leɣribiya

Isufar i urekti
- 4 n lkisan n lfarina

- 1 n lkas n ssker ineɣden (Sucre glace)

- 1 n tɣenjawt tameqqrant n wudi

- Zzit

Asafar i ccbaḥa
- Lqerfa iẓden

Aheggi
Snejmaɛet , lfarina , ssker , akked wudi , Rwi-ten , smiriy cwiṭ n zzit
, snagar , msel-it akken ad d-tessufɣeḍ takurin , sakin cebbeḥ-iten
s lqerfa , sakin err-itent ar lkuca . Stezmert-nnwen (t).





  Daya

104

Baqlawa



Isufar i urekti
- 1 Kg n lfarina - Tisent (lmelḥ) – Aman - 4 n tmellalin - Zzit i usewwi
- Sirru neɣ tament

Aheggi n urekti
Sureg  lfarina  ar  lḥila,  ernu-as  awazwaz  n  lmelḥ,  rruc-it  s  waman
alamma temlal lfarina ad tuɣal d arekti, ɛarek-it alamma yuɣal d
aleggaɣ.
Dlu s arekti, egg takurin timectaḥ, del-itent, eǧǧ-itent ad rsent azal
n 20’.
Di lḥila –nniḍen erz timellalin, rrwi-tent.
Dlu ar takurin ; yiwet yiwet, jbed-itent, ḍlu-asent timellalin, sers-
iten ta ɣaf ta (7 tissiwin = 7 couches), sakin gzem-itent d imkuzen
(carrés), tegreḍ-tent ar tseḥḥant n zzit iwwlen.
Mi wwant, ger-iten ar sirru neɣ tament. S tezmert-nnwen (t).



   Daya

105

Aɛmam n lqaḍi



Isufar
- 4 n lkisan n lfarina
- 1 n lkas n wudi neɣ ssmen
- 1 n tmellatin
- Awezwaz n lmelḥ (tisent)
- Zzit n lkuẓa
- Sirru neɣ tament

Aheggi
Sdaxel n lḥila, sdukel lfarina, tisent (lmelḥ) udi, tamellalt. Rwi-ten
akken yessefk rucc-iten s waman alamma yemlal, yuɣal d arekti,
ɣumm-it, eǧǧ-it ad yers azal n 20’ Mi wwḍent 20’, jbed arekti-nni
s tesmeskurt (rouleau à pâtissier), gzem-it d tisfifin (bandelettes)
n wazal n 7 cm ar 30cm, sakin ger-itent yiwet yiwet ɣer zzit
yeḥman, berren-itent s tzarect( fourchette). Mi wwant, sureg-
asent tament. S tezmert-nnwen (t).



Daya

106

Agaṭu s uwren



Isufar i urekti
- 4 n tmellalin, awezwaz n lmelḥ - 1 n lkas n ssker - 1 n lkas n
uyefki - 1 n lkas n zzit n lkuẓa , iqceṛ n llim n čina , neɣ tafanilt
- 2 tcullaḍ n yiɣes akruran (Levure chimique ) - 2 n lkisan n uwren
- 2 n tɣenjawin n lfarina
Isufar i sirru
- 2 n lkisan n ssker - 4 n lkisan n waman - llim.

Aheggi n urekti
Rwi lfarina, ssmid akked yiɣes deg yiwet n lḥila. Di lḥila tis snat,
rwi timellalin, ssker, lmelḥ, alamma yefsi ssker, ternuḍ-as zzit
akked uyefki, sniger ɣur-s s llim. Mi ihegga, smir-as isufar-nni
imezwura (lfarina, awren, iɣes) rwi-t akken yessefk, eǧǧ-it ad yers
5’. Sakin smir-it ɣer lqaleb i tdehneḍ uqbel s wudi neɣ s zzit. Err-it
ɣer lkuca ad yew azal n 30’ (alamma yuɣal d zeggaɣ s ufella. Sima
ad yew, err aman, ssker, akked llim, ad awlen alamma neqsen
waman ad yuɣal d sirru, eǧǧ-it ad yismiḍ. Mi yewwa ugaṭu, sureg-
as sirru nni s ufella. Gzem-it d iḥricen. S tezmert-n(k)wen(t).

Daya

107



Tiḥlawatin n ucebbaḍ



2 lkisan n uwren areqaq -1 lkas n lfarina - tisent (lmelḥ) - 1 tɣenjawt
n yiɣes (lexmira) - 1 n tɣenjawt n ssker - aman immuḥlan (tiede) -
zzit n lkuẓa - ssker n uwren i ccbaḥa.

Di tqedduḥt, rwi awren, lfarina, lmelḥ, sskeṛ akked iɣes. Rucc-it s
waman, ɛarek atekti-nni, rennu-as aman alamma yuɣal d aleqqaq.
Get  taḥbult,  zuzzert-as  awren,  ɣummet-ett,  eǧǧet-ett  ad  tali.  Mi
tuli teḥbult, meqqeret, eṛzet arekti-nni s ufus neɣ s wallal i waya.
(Rouleau).  Gezmet  imkuẓen  deg  urekti  (carrés)  s  lmus,  gret
imkuẓen–nni ar zzit iḥman, ttruccut-tten s zzit alamma cuufen, mi
bdan  la  ttizwiɣen,  d  lawan  ad  ten-id  kksem,  ad  uddumen.  Mi
yuddamen, zzuret fell-asen sskeṛ.

Isufar

Aheggi



Daya

108

Lgatu n tbexsisin



Isufar
- 125 g n lfarina - Ciṭ n lmelḥ - 1 n tcelwidt n yiɣes - 2 n tmellalin -
25 g n zzit uzemmur - 50 g n uyefki - 500 g n tbexsisin

Aheggi
Seḥmut lkuca ɣer à 185°C neɣ ɛad ugar. Sxelḍed akk isufar slid
tibexsisin. Dehnet lmul-nni, ternum-as ciṭ n lfarina, syin terrem
ɣur-s arekti-nni. Gezzmet tibexsisin ɣef sin neɣ ɣef rebɛa ɣef
laḥsab n wakken meqqrit, terrem-tent s ufella n urekti, aglim-
nsent ɣer s ddaw. Anfet ad yeww azal n uzgen n ssaɛa. Akka, ad
twalim yuɣal d ameqqran xas ma iban-d deg tazwara meẓẓi maḍi.
Agatu-agi, nezmer ad yemmečč deg tiremt n ssbeḥ neɣ deg
taggara n lmakla.

Daya

109





Lgaṭu s yiniɣman



Isufar
- 220 g n lfarina - 30 g n lǧuz yeẓdan - 90 g n sker - 135 g n wudi -
1 n tmellalt - 200 g n urekti n yineɣman

Aheggi
Sxelḍet, daxel uḍebsi, lfarina, lǧuz akked sker areqqaq, suin rnut-
as udi yettwagezmen d iḥricen imeẓyanen. Dehnet iḥricen-agi n
wudi s urekti yettwaxeḍen, ggum-t s yiḍuḍan akken iwata.
Ternum-as tamellalt, txelḍem-t u terrem-t d takurin, teǧǧem-t i
tasmuḍi daxel n lkaɣeḍ i wazal n ṣsaɛa. Seḥmut lkufa ɣer 90°.
Mmeslet azgen n takurt n urekti, terrem s daxel-is iniɣman, syin
tɣummem-t s uzgen-nni-nniḍen n takurt ara yesɛun talɣa-s kif kif-
itt am tmezwarut. Ɣelqet leryaf n teqrist. Terrem ad yeww. S
tezmert-nwen.



Daya

110

Amlu

Isufar

- 100 g n lluz

- 100 g n tamamt

- 100 ml n zzit n urgan

Aheggi



slilet u skawet lluz-nni. Zzut-t akken llan s uclim-nsen, syin terrem-
t ɣer tmeqqlit. Ur ilaq ara ad yerɣ. Mi yewwa, ẓdem-t u ternum-as
tamamt,  terwim-t.  deg  taggara,  rennut-as,  ciṭ  ciṭ,  zzin  n  urgan,
txelḍem-t akken iwata. Ssisinen-t s uɣrum, yettmačča akked llatay
deg  tiremt  n  ssbeḥ.  Yezmer  ad  yeqqim  kra  n  wussan  mebla  ma
yuɣal  deg  tasmuḍi.  D  arekti  i  d-yekkan  seg  tmurt  n  Marruk.  S
tezmert-nwen.



Daya

111


















ADRAWAL

112

Tamaziɣt

Tafransist

Pain

Ingrédients

Préparation

Pâte

Façonner

Boule
Levure de
boulanger
Petits pois

Basilic

Faire fondre

Dur

Frire

Dur

Tige

Tamaziɣt
Taɣenjawt n
lmakla
Sexleḍ

Lmelḥ
Taɣenjawt n
uqeccuḍ
Leɣri

Tameqqunt

Seww

Bibras

Awren

Aḍajin

Timẓin

Irden

Iniɣman

Uraw

Ayefki

Udi

Tafransist

Cuillère à soupe

Mélanger

Sel

Cuillère en bois

Epaisseur

Cuire

Ail triquètre

Bouquet

Semoule

Tadjine

Orge

Blé

Figues sèches

Deux poignées

Lait

Beurre

Lḥemmeẓ

Pois chiches

Remuer

Zzit uzemmur

Huile d’olive

Yemmuẓeɣlen

Tiède

Times ḥlawen

Feu doux

Pétrir, Malaxer

Aɛenqud

Pédoncule

Carré

Lmeqli

Poêle à frire

Sauge

Menthe

Lmerqa
Tadeggart n
ticcert
Smir

Sauce

Gousse d’ail

Verser





Iɣes n lkuca

Aɣrum

Isufar

Aheggi

Arekti

Msel

Takurt

Ajilban

Leḥbaq

Sefsi

Rwi

Aquran

Qlu

Aquran

Aɣeddu

Ɛrek

Amkuẓ

Timejja

Neɛneɛ





113

Tamaziɣt

Tafransist

Tamaziɣt



 Isfuglen


Tafransist
 Célébrations


Sachet
Poignée

Dattes

 Taḍebsit

 ustensile

Tamiser

Couvrir

Oignons

Eplucher

Laver

Découper

Tendre

Vert

Glossaire

Soupes

Gâteaux
Cuisine (pièce)

Cuisine (mets)

 Modernes

 Fromage

Goûters

Entrées













































Tacelwiḍt
Lkumca

Ttmer

Tabaqit

Lḥila

Sifet

Ɣumm

Lebsel

Seqcer

Ssired

Gzem

Aleqqaq

Azegzaw

Adrawal

 Iskafen

 Ingulen
Taniwelt

Tanwalt

 Titrarin
 Agluglu
Tanalin
Tifessusin
Tisegriyin
 Timensayin