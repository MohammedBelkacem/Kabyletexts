
D tullizin nniḍen
Agbur
Tazwert ......................................................... 01
Taẓebbujt n tafat ........................................03
Abrid n tatut ................................................17
Tabṛat ..........................................................23
Agni n Mḥend ............................................. 35
Tikli ............................................................... 51
Tazwert
Tazwert
Tullizin-agi d-yeɣlin ger ifassen-nwen d inagan ɣef wayen
yeḍran d wayen d-iḍerrun. Zik, anagi d asefru, ass-a anagi d
imru.
Yal awal, yal tunṭiqt, d taɛkemt deg wallaɣ-iw, mi akka d-
tewweḍ ɣur-wen, fessuset, imi tura trefdem-tt yid-i.
Ismawen imukan d yemdanen d-ittwabedren, nebder-iten-id dɣa,
imi mgaraden d yismawen n wid yeddren tidyanin am tigi ara
yuraren akka ɣef isebtaren-agi uɣur tetteddum.
Ayen d-ittwanan, ur fessus ara i tmenna ; tikwal awal ara
d-temlilem yeslufuy i rregmat d tucḍa. Leḥdaqa, mi ara
yebbuṛket wallaɣ, tettuɣal d tilist, nek ayen akk d-nniɣ, nniɣ-t
akken ad xeṛbent tlisa yellan gar-aneɣ, gar-awen...u gar-i d
yiman-iw !
Mi wen-dnniɣ akka, mačči d aheggi i ken-ttheggiɣ akken
ad temmagrem awaɣzen, d awalen ara d-temlilem ur ttagadet !.
D acu kan, awal, ma tedhen-it
terẓeg n wussan d wurfan
t-yuran, awal, ma yeɣli ɣer wanda
yekkalen deg wallaɣ i
tturarent tlufa yettdeggiren iḍes, awal imir-en, bennun-aɣ leḥbus
akken ur d-iteffeɣ ara deg yimawen-nneɣ, ssenɣalen-aɣ tadwatt
akken ur t-nettaru ara, ttcerrigen-aɣ lkaɣeḍ akken ur d-ittɣimi
ara fell-as i dderya-nneɣ ; nekkni d anecct-en i ɣ-yeḍran.
Ayen akka tetteddum ad t-tɣrem, ur t-uriɣ ara akken ad
uɣaleɣ d DdaMuṛad, ur t-uriɣ ara akken ad d-rnuɣ taẓeyt i lǧib-
iw ; aɣrum-iw qqneɣ-t ɣer iɣuraf nniḍen. Ayen akka tetteddum
ad teɣrem ur t-uriɣ ara akken ad ssedhuɣ wid yebɣan ad d-
1
Tazwert
sersen iḍes ; limer d-srusuyeɣ iḍes, tili ad t-id-sserseɣ i yiman-iw.
Nek tira am tikli, ttaruɣ "akkenadafeɣiman-iw".
ɣef
imi
akk
ayen
d-ḍegreɣ
tettalasem,
Teggram-d kenwi, a wid yesqerdicen ayen yettwuran. A
wid iḥettben tunṭiqin, a wid yesteqsayen imeslayen d twinas ansi
d-kkan ?. A wid iḥemlen ad d-inin yal
tafsut 20 di yebrir
« qedceɣ ». Kenwi, ma tesɛam tuccar sufɣet-ttent-id dagi. Ma d
lekwaɣeḍ-agi
nek,
zdatḍnnwen, ur t-in-ḍegreɣ ara akken ad wen-ɛeǧbeɣ. ẓriɣ
teḍra yid-nneɣ am wennar-nni Nat
anida tettwaɣem ;
winnat, aɣleb imnezhen a wid isserwaten. Kenwi ihi, akken, ɣas
akka ur d-tettbanem ara am wiyaḍ, maca, nek ḥulfaɣ-awen imi
ken-sneɣ, ẓriɣ anida yettfakka lebɣi-nwen d wanda d-ibeddu
lebɣi-w. Awal zwareɣ-d deg-s, win yebɣan ad d-isqerdec neɣ ad
d-isfenteḍ ameslay ɣef wayen uriɣ ad iyi-t-id-yini s tira, u s tagi-
nneɣ, imir-en ad nwali. Ma mačči akken, ur iyi-d-qqar, ur s-
qqareɣ ; sneɣ ula d nek ad as-iniɣ i wayeḍ : « tafyirt-agi di
tefṛansist i tt-id-squcḍeḍ », maca, ɛeddi keč awi-d azal-is s tagi-
nneɣ tiniḍ-as : « akka i ilaq ad tt-id-tiniḍ ».
Nek uriɣ-d, uriɣ-d, uriɣ-d, kenwi ɣret, ɣret, ɣret...
Muṛad ZIMU
2
Tizi n Tifrat, Fuṛaṛ, 1928.
U
ssan d isemmaḍen. Yal ass amek-it akken ; ɣas tella-d
tafukt, am teslit deg wussan-is imezwura ; ur treṣṣa ara
timukaz zdat wallen, d- azellem i tettwazlam. Tafukt deg
wussan-a n Fuṛaṛ akken, tikwal tedduri asigna, tikwal nniḍen, ad
d-teldi arquqen-is alamma tesreɣ aglul n win tt-icedhan.
Timɣarin ulac wi yettcedhin tafukt am nunti, mi d-sqacew kan
dɣa ad tent-tesseḍmeɛ, nunti
ger usigna
ikkusmen di
tegrest, tafukt « awi-d ukan ! » ara k-inint. Diɣ netta, akken kan
ara d-tḍil, ad d-teffɣent sya u sya, ad msawalent, ad fesrent
iḍarren-nsent deg ifergan, di
tzenqatin, am iberiqen-nni
Iweǧiben. Win iɛeddan ad tent-yaf qqiment ẓiẓinent, almi d-
teffɣen iraggen deg icetiḍen-nsent. Teffɣent-d d tirebbuɛa, ad
mwanasent, ad llment awal, tid istufan ttelment ula d taḍuṭṭ,
tiyaḍ nniḍen, d awal kan, ula d win d cɣel.
taddart-nneɣ, Tizi n Tifrat, am zduz ; yessenɣad
Awal di
imecriwen d-iteffɣen ɣef at-wexxan, tikwal daɣen awal d ddwa i
bab-is, yessifsus ɣef wul, imi ma yeččuṛ wul ẓẓayit wussan. Acḥal
i d-itteffɣen deg fedxuxen mi ara d-ttemlilint temɣarin zdat n
ifergan neɣ di tzenqatin ! Ɣef wayen, am akken fran-tt medden s
tufra : yal axxam ad d-yefk tamɣert-is, cɣel-is d ayen ibanen, s
wawal ad terr akk ayen yeccemmiten a-t wexxam d abbu
3
yeftutes deg igenni. Ma times ad qabel times, awal i s-izemren
ala awal : « ... mačči akken, Ameqran d amjaḥ? ! ad ijeggeḥ
Ṛebbi win i m-d-innan akka... ». Mi tekkes ayen d-yeffɣen ɣer
medden ad sen-ttefk awal d aɛwin, ɣef wamek i ilaq ad tili
tmenna n tidett ɣef at wexxam : « ... Ameqran mazal yettceggiɛ-
d, acu-t wass-en i d-iṭṭef babas xemsa Fṛank... »
Timɣarin, am akken s-inna winna, mi tent-sum tudert s
dderya, s lḥif d ineẓman d cɣel n lexla d win n wexxam, ad d-
qqiment kan i wawal imi winna zemrent-as ɣas yekkes-asent
zzman temẓi ; am akken s-nnan tiṭṭ telfeɣ ugel yeffeɣ. Awal ur
iḥwaǧ ara ifadden neɣ tagecrirt neɣ taṭṭucin neɣ tuɣmas. Awal
akken ad d-iffeɣ iḥwaǧ sin icenfiren d wul iččuṛen d wallaɣ
istufan i wiyaḍ. Ad k-qqaren ma s tidett, d iles i d aneggaru i
yettmettaten di tmeṭṭut !.
Ɣur-nneɣ iles n tmeṭṭut yesserhab imdanen. Ɣef waya i
qwan yergazen ikeṛhen ad d-afen timɣarin qqiment zdat n
tewwura n yexxamen. ẓran timɣarin, ass-a d ayla-k azekka fell-
ak ; anwa deg-nneɣ ur d-nɛedda ara di tesyar n wawal i wumi
zemrent ?.
Mi d-ɛeddaɣ di tezniqt Nat Sliman di lḥaṛa n ufella, ufiɣ-d
i wawal, akken kan d-ɛeddaɣ
awemmus n temɣarin, zzint
ssusment, smaɛqilent deg-i ; ur ttkemmilent ara awal alamma
ẓrant wi yi-lan, amer ahat qqarentḍas ttiliɣ-as i win akken i d-
grent ɣer wennar deg-i serwatent awal.
Timɣarin-nneɣ ḥemlent awal, d axessar !. D acu kan, di
tegnitt n Fuṛaṛ ireg°i-d uḍemminḍnsent d amessas imi tignawt ur
tettbadda ara ɣef yiwen wawal ; tettneqlab. Acḥal d tikelt, mi
dḍtban tafukt, ad dḍtessufeɣ timɣarin, ad dḍmḥedwalent sya u
sya, awal yettawiḍd wayeḍ, wayeḍ yettawiḍd gmaḍs. Akken kan
ara dḍstafint i wawal ad sentḍyehwu iɣimi, ad dḍyuɣal usigna,
ur uḥtament, netta daɣen, asigna di Fuṛaṛ, am yir inebgi, ur
4
ittcawaṛ ara, hakan ad d-isqulles. "Asigna d yir netta", i s-
qqarent ahat temɣarin. Mi d-icberber nig-nsent, ad yeglu s tili d
usemmiḍ, dɣa ad d-teɣli tsusmi gar-asent am weɛdil werǧin
nurad. Ad innerni usemmiḍ ad tt-nnerni tsusmi yid-s. Akken kan
tetteqes ulawen-nsent d
ara ḥulfunt
tfekkiwin-nsent
usemmiḍ iskuṭṭuf di
tukmicin, ad refdent
tilmesyar-nsent ad kecment s axxam. Deg wexxam daɣen ad
uɣalent ad sqizbent i lkanun ǧǧan-t ɣef wudem n tafukt n Fuṛaṛ
timṣeḍḥit. Lkanun, netta ur isɛi ara cceḥna, ad tent-imager s wul.
Ala timɣarin i s-isnen i lkanun, netta yeẓra ayenni, mi ara
d-teqqim temɣart tama-s ittḥulfu mi ara tebdu asxejweḍ di tirgin
ɣef-i yesseḥbaber, ittḥulfu i ufus-nni yeɛyan mi ara t-yeskikiḍ s
wesɣar mi ara s-d-iferren di
tiqermin-nni uẓebuj yezzan di
tafukt n ṣmayem. Akken ara mmegrent ɣer irebbi-s ad t-id-tuɣal
teṛwiḥt, ad yizwiɣ wudem-is. Lkanun iḥemmel timɣarin. Issen ad
tent-imager mi ara d-rewlent i tnecnact n Fuṛaṛ. Izmer i lbaḍna-
nsent, mi d-qqiment ɣer yiri-s ad d-ɛiwdent akk deg wallaɣ-
nsent i wayen nnant d wayen slant, yal imesli ad yaɣ amkan-is,
aẓayan akk deg imeslayen ad d-yufrar iḍ-nni zdat n teslit.
D iṭij ad d-ffɣent
temɣarin, d asigna ad kecment s
ixxamen ; llan wussan deg-i sent-iḍerru waya tlata n tikwal deg
wass.
Nna Malḥa, ula d nettat, tḥemmel tafukt di Fuṛaṛ. Ad
teqqim kan ad d-tessiwel : « ... wa akka ? yyaɣ awi-yi-n s iṭij... ».
Win yellan deg-nneɣ ; ama d Zizi, ama d nek d yemma neɣ d
Nna Dehbuc, ad tt-id-nessuffeɣ ɣer yiṭij. Ad teqqim ɣef tsumta-
ines, ad teẓẓel iḍarren-is, ad teqqar « ccah ! ! ». D acu kan nettat,
ur tettɣimi ara d temɣarin nniḍen. Nettat ur tetteffeɣ ara, nunti
ur d-keččment ara.
5
Afrag-nneɣ ulac win t-id-ikeččmen ma ur d-yusi ara ɣef
tɣawsa, mi tt-iqḍa ad yuɣal ansi d-yekka. Akka seg wasmi d-
ccfiɣ ; axxam-nneɣ ur isderdif ara deg-s ubeṛani neɣ inebgi.
Cfiɣ-d i yiwet n temɣart, niqal tettṛuḥ-d s axxam, ttɣimant
nettat d Nna Malḥa. Cfawa n temẓi kan, ttwaliɣ-tent ssendent ɣer
tesga n texxamt n Zizi, ad ssisinent kra iniɣman di zzit ma llan,
ad sgemrident, yiwen ur iẓer d acu qqarent. Akken, alamma
yeɣli-d yiḍ, ad d-tekcem yiwet n tmeṭṭut ad tezzuɣer tamɣart-nni.
Akken acḥal almi d yiwen wass ; am wass-a dɣa deg yiḍ teffeɣ
temɣart-nni, azekka-nni ur d-tuɣal ara wayeḍ xaṭi, wid d-irnan
ɣer-s diɣen akken...
Nna Malḥa, deg wass-en, tettɣima kan weḥd-s, ɣas akken,
tḥemmel ula d nettat awal, yak ur tettwali ara !? maɛni, ayen akk
d-iḍerrun teẓra-t, yerna tceffu ! ayen tesla ireṣṣa deg wallaɣ-is
am iẓuran-nni n tejnant tacaraft. Ulac d acu s-ittṛuḥun. Ma
tḥulfa kan s walebɛaḍ i ttmeslay ad tsuɣ : « amek i s-tenna ?...
ɣef wacu tettmeslayem ? ». Din din ad d-tessukes iẓerman n
wawal d wacu t-id-yewwin.
Ayen tesla daɣen d amur, ayen i wumi tecfa d amur
nniḍen. Ayen akk sɛeddan wexxam-nneɣ sliɣ-t ɣur-s asmi ur
fṛizeɣ ara ger usseḥmu d userkem. Baba d amjaḥ, asmi yuɣ
yemma yugi-tt, d jeddi i yebɣan ad as-tt-yaɣ akken ɣas iṛuḥ ɣer
Fṛansa ad d-yuɣal, jeddi yefka-yas 10 frank i yiwen akken ad
icrek yid-s tayuga, dɣa acrik-nni yewwi-tent irwel ɣer Lezzayer,
itbeɛ-it
Jujdebbi ɣer lḥebs :
tilufa-yagi sliɣ-tent akk ɣer Nna Malḥa, teḥka-yi-tent-id amzun d
timucuha. Simmal ttimɣureɣ, simmal sukkuseɣ-d tilufa nniḍen,
taneggarut jeddi ziɣen yenɣa win akken i s-yukren 10frank
mačči d tiyita i t-iwet.
jeddi yewwet-it, dɣa issekcem-it
Nna Malḥa tesseṛwa-yi
timucuha, nettat, am akken
uɣaleɣ-as daɣen d tiṭṭ-is ; i sya ɣer da kan ad d-tessiwel : « wa
Muh, ṛuḥ kan ini-d d acu txeddem Nanna-k Dehbuc....». Akken
ara d-ikcem Zizi Arezqi ad t-temmager Nna Malḥa s wayen d-walaɣ deg webdil-is : « Ay Arezqi Dehbuc tedla ɣef iniɣman-
nni... ». Akken, mi d-gmiɣ akka ttmenniɣ-d ula d nek iniɣman
ɣas di ḥeṛtadem, dɣa nuɣal ntett-iten nek d Dehbuc, ha kan ad
iyi-d-tessiwel s tufra ad temmeɣ s akufi ad d-tekkes takemmict
iniɣman ad –tt-nečč. Nna Malḥa, am wakken teẓra, ad d-suɣ :
« acu tesfelqimem akka ?... ». D acu kan, mačči am zik, imir-en,
tiṭṭ-nni s-ismucuṛen tuɣal tenza ɣef tkemmict iniɣman.
Nna Malḥa, mi d-kecmeɣ ass-agi ufiɣ-tt-id teẓẓiẓẓin iṭij
deg wefrag. Akken kan d-degreɣ tawwurt n beṛṛa tessawl-d :
« Wa akka ?... »
« D nek a Nana... » i s-rriɣ.
« Abuh, aɛni tuɣaleḍ-d, anaɣ ad teqqimeḍ dinna alamma
yekfa wegraw ad d-teddakleḍ keč d Zizik Arezqi, akka i xeddmen
yergazen... » i yi-d-tenna.
« Ad uɣaleɣ a Nna Lalḥa, - usiɣ-d kan ɣef cɣel... » i s-rriɣ imi
kecmeɣ s axxam.
Bniɣ-d ad tebɣu ad tẓer d acu yeḍran deg wegraw n
taddart, d acu d-inna zizi Arezqi i taddart.
« Wa Muh, i wegraw d acu ɣef-i temmeslayem ? d acu d-
yenna zizi-k Arezqi ?... »
« Ma d zizi Arezqi ur d-immeslay ara ar tura, agraw, ǧǧiɣ-ten
a ttmeslayen ɣef tẓebbujtntafat... » i s-nniɣ.
ẓriɣ ad d-tuɣal ɣer wawal. Nek kecmeɣ ɣer wexxam imi
ilaq ad d-sdidneɣ anda-tent tqubac n wawsay, ad sent-kkseɣ
tiregɣin, ad tent-heggiɣ i Zizi ad d-isselqem tameddit-nni mi
yekfa wegraw. Ɣef wayenni dɣa i d-uɣaleɣ ass-en s axxam.
Simmal ttnadiɣ deg wexxam : ɣef lfeṛca n tewwurt, deg udekkan,
di lemdawed ; ttafeɣ-d yiwet yiwet, tineggura teddem-iyi-tent-id
Nna Dehbuc di texxamt n Zizi. Akken d-mlalent zdat-i, ḥesbeɣ-
tent, kkseɣ-asent- tiregɣin sliɣ-as i Nna Malḥa, theddeṛ weḥd-s :
« Neddhen i tẓebbujt n tafat nwekkel-as Ṛebbi i lqayed Nat
Sliman... »
7
, d aseklu ulac win t-yugaren di temɣer di
taddart-nneɣ. Ad d-qqaren imezwura akken i t-id ufan, ṭṭef-d seg
iɣzer alamma d Tiɣilt, ulac akk ayen d-yufraren am tẓebbujt n
tafat.
D agraw wis sin i teɛmeṛ temsalt-is, amezwaru ur walaɣ
ara deg-s aṭas, ala ayen d-ḥkan di taddart . Tamsalt-a mačči am
tiyaḍ. Seg wasmi meẓẓiyeɣ selleɣ i zizi Arezqi mi ara d-iqqar d
acu ɣef-i mmeslayen di
tejmaɛt ;
tikwal ad mmeslayen ɣef
alebɛaḍ iṛkeḍ di tilist n wayeḍ, neɣ iserreḥ i lmal-is ɣer yiger n
wayeḍ. D acu kan tamsalt am ta, werǧin d-ttunebdar. D tasusmi i
iɣelben awal, mi tekker ad tefru, ad d-tuɣal ar ladda, ziɣen akka
ay d agraw !?
Yiwen wass, ḥkan-d, ssawlen-d ɣer wegraw ɣef yiwen Nat
Sliman d-ittewten di ssuq, nnan-d ɛerran-t maḍi. Taddart tbed
ɣef yiwen wawal, akken ẓran d Iḥemmuten n Tiɣilt i t-iwten,
fran-tt ur d-ttarran ara ttaṛ. Iḥemmuten n Tiɣilt-d nutni uɣur
nettawi azemmur-nneɣ d yirden-nneɣ akken ad t-id-neẓẓed, ur
d-yettawi ara cwal yid-sen nfaɛ, aladɣa ɣef « ...umesxuḍ Nat
Sliman» i d-inna Zizi Arezqi.
Nna Malḥa, mi ara tẓer d acu d-yenna Zizi Arezqi di
tejmaɛt, teqqar-as : « teffeɣḍ-d ar Jeddi-k ». Jeddi, ɣef wakken d-
ḥkan, awal-is mi ara d--yeɣli am uxedmi uḥeddad, di tlemmast.
ḤTagi, ḥkan-iyi-tt-id acḥal d
Acḥal d win t-id--ibedren zdat-i.
tikelt. Nnan-d yiwen wass, akka dɣa d agraw, akken akk ttheggin
iman-nsen yergazen n taddart ad qqimen. Ttemsawalen ɣer
imukan yellan d ilmawen, imi yal wa yebɣa ad yeqqim ɣer win
ukud yezmer ad isɛeddi azgen n wass, d aya kan !. Ur umineɣ
ara llan wid izemren ad qqimen alamma ɣilen-ten medden d
imdukal. Ulac imdukal di taddart-nneɣ, llan wid cerken wussan,
imawlan, imeslayen neɣ lḥif n yiwen wass neɣ n wagur, d aya
kan !. Akken d-ḥkan ihi, weqbel ad ibdu wegraw, yella jeddi ibed
ula d netta, yettmaqal amkan ara s-id-yezgen, dɣa, wissen amek
akken, izga-d yiwen zdat n jeddi, izzi-yas-d s weɛrur. Ad d-zziḍ s
weɛrur i yiwen am jeddi !? Winna ahat ur yuḥtam ara, maɛna
jeddi, igerrez-as tiyita, ahat ar ass-a a la yettegririb, d acu s-
inna ? Inna-yas, zdat n medden, isuɣ akken ad d-slen at taddart :
« aɛrur-ik yif udem-ik ! ». Winna akken yesla, nnan-d iṭṭaneg am
win yettwaqsen, inna-yas : « semmeḥ-iyi a Muḥ at Meqran... ».
Medden keɛkɛen d taḍsa. Yewɛeṛ jeddi !. Yerna yewɛeṛ ɣef
medden akk ula d wid-nneɣ nat wexxam. Ḥkan-d tayeḍ ɣef
waya. Yiwen n at Meqran, n wedrum-nneɣ, yiwen wass, imi
ɛerḍen ad frun yiwet n temsalt ger At Sliman, iger-d iman-is,
aɛni issuffeɣ-d kra imeslayen ur nlaq ara dɣa igzem-as awal
jeddi, zdat n medden, d acu s-inna ? D argaz s claɣem-is, inna-
yas : « ad tessusmeḍ neɣ ad d-rreɣ ! ! ».
Jeddi d ssiɛqa, ɣef
wakken d-ḥkan.
Zizi Arezqi, ula d netta akken, « amesxuḍ Nat Sliman»i
sen-d-inna i wat taddart, zdat umesxuḍ-nni u zdat imawlan-is.
At Sliman, d adrum Lqeyyad. Nekki, di temẓi-w, Lqayed
sneɣ-t kan imi abeṛnus-is d aqehwi. Ur ẓriɣ d acu-t almi d asmi
walaɣ anwa i d aṛumi. Walaɣ-ten mi d-dukklen s axxam-nneɣ,
asmi d-yeffeɣ jeddi di lḥebs, d cfawa n temẓi kan ; ččuṛen-d
tawwurt, Aṛumi-nni, way amek iga ! ? ur isɛi ara claɣem yerna d
argaz ! Cfiɣ acḥal yurar wudem-is deg wallaɣ-iw. D argaz yernu
am nek ; ur isɛi ara claɣem. Ala ! am tmeṭṭut, iùmi nekki ad sɛuɣ,
netta meqqer ur isɛi ara, udem-is d azeggaɣ, allen-is d
tizerqaqin, acebbub-is d acelɛuḍ, d aɣezfan. Imi ibedd akken,
ttmuquleɣ deg-s, ttmuquleɣ di Lqayed Usliman, yugar Uṛumi-nni
isɛa claɣem, d
Lqayed di teɣzi s terdast neɣ ugar. Lqayed, netta,
azarig kan si tama ar tayeḍ, di tlemmast ucenfir-is claɣem-nni
9
am akken sɛan tiyerrist, ɣef uqerru-s tacacit tazeggaɣt. Aṛumi-
nni, mi iheddeṛ, ttembiwilen icenfiren-is d ayen kan ! I sya ɣer
da ad itekki s sin ifassen ɣef wammas-is. Lqayed ittmuqul deg-s
mi iheddeṛ, issefham-d i Jeddi d acu s-d-iqqar.
Cfiɣ ɣef ass-en, Lqayed Nat Sliman d amdakel n Uṛumi,
ddan-d d Jeddi mi d-iffeɣ si lḥebs. Akken ffɣen deg wexxam,
iččuṛ wezniq d at-taddart, kecmen-d akk ad ẓren jeddi.
Agraw n wass-agi, mačči am wiyiḍ, ula d at taddart am
wakken yella wacu bɣan ad t-id-inin ulac win ara t-id-yinin.
imi d-inṭṭeq, yewwet-d Uyidir
Ulamma nheddeṛ akka ; argaz d argaz, d acu kan, irgazen
dagi di tejmaɛt mi ara ttmeslayen tikwal am akken d timɣarin.
Ttemyewaten s lemɛun ula d nutni, ziɣen mačči aṭas i yellan am
Jeddi !? Mačči aṭas i tent-id-iqqaren qbala, drus i d-iferhen s
wayen ttḥulfun. Zgelli kan, weqbel ad uɣaleɣ s axxam ɣef
tqubac-nni, inṭṭeq-d Uyidir ɣef Tẓebbujtntafat, inna-d am akken
netta ur iqbil ara ad teqleɛ. Yurga jedd-nneɣ yuɣal-as-d d
abaraɣ, inna-yas-d ad rren wat taddart tiqubac ɣer idekknen.
Yiwen seg wat Sliman,
s
yemneqren, netta inna-yas : « mačči di
targit ara d-nemlil
ṣwab... ṣwab ad ilal gar-aneɣ...». Akken i tkemmel, yuɣal-d
Uyidir, ula d netta yewwet-it-id s wawal, d tiyita tuqlibt. Mačči
wwin-d akken zedwa di sin, win ad yehdeṛ, wayeḍ ad s-yerr s
lɣaburi. Medden ẓran-ten wa yetelha-d s wayeḍ, nutni daɣen
ẓran, gguman ad d-ferhen, ad nnaɣen ad nwali. Nutni,
ttemyewwaten s wawal ; snen amek i d-fernen imeslayen, yal
awal am lbunya ; iɣes ad ikkeckec aglim ur t-ittaɣ wara. Wten-d
tazwayt yelhan, am ugerbuz d ubendayer. Nek d wid iyi-cban
nḥemmel mi ara mnacben akka sin di tejmaɛt, ḍerrunt ɣas mačči
d agraw, tikwal di teswiɛin-nni i d-ttekfufulent kra n tedyanin,
« ziɣ yeḍra leɛǧeb di taddart-nneɣ » i neqqar tikwal mi ara d-nsel
yiwet si tedyanin-nni ffren iseggasen. Tagi dɣa d yiwet ; yiwen
wass tenfufed-d ddana-nni izimer n Meẓyan At yidir.
10
yella yesxeṛxuṛ,
Meẓyan At yidir, d yiwen umuṭṭis akken deg-s ; ur ittfakka
ara tagertilt s tikli, fetken-d axxam-is, wwin-as tlata izamaren ur
d-ifaq ara,
iwet-itt zinzin, ur iẓri anida
ttmeḍwayent. Lfetk, werǧin iɛedda di taddart-nneɣ ; anwa ur
nettaki ara mi ara d-ittwikkes ubennay yernan ɣer tqaɛett deg
udaynin-ines ? Maca, Meẓyan At yidir
teḍra-yas-d. Mačči din
kan itekfa temsalt, amer d lfetk kan, ur zzant ur rɣant, yettwaker
tiǧiratin. Tadyant-agi-ines
tuddar
am netta am acḥal di
tettkemmil ; imi akken kan ɛeddan kra n waguren iṛuḥ ad d-yaɣ
axfiwen di Sebt Iɛeẓẓugen, yufa ayen yettnadi, yemsewaq, yuɣ-d
sin, mi d-yewweḍ s axxam, akken ten-iksa mmis, yuɣal-d s tazla,
am wakken yella wacu d-yufa, iberreḥ-as-d ger lǧiran : « Wa
Baba, wagi d izimer-nni-nneɣ, Wellah ar d izimer-nni-nneɣ,
tt-iger ɣer
ɛeqleɣ-t, hatan anda akken, d-zlef
lkanun... tecfffiḍ ? ». Meẓyan At yidir iɛreḍ ad ik°em tadyant, d
acu, tekka--d nnig-s, teffeɣ am ɛbaṛ m-snat n txenfyac. Yerna
akken kan qrib ad tt-ttun medden, ad tt-id-ḍerḥen wawalen di
taddart ; yiwen umeslay kan, deg yiwen wegraw, ad tt-id-yerra
ɣer wennar, ad as-slen wid meẓiyen. Ttwalem, akken, ara ttawin
yilsawen alamma tenger ddunit, ɣas ad immet Meẓyan At yidir ,
ur tettmettat ara tedyant-agi-ines izimer. Ahat ad ilin wid ara tt-
id-imektin ula di tenṭṭelt-is ! Ad ṛwun taḍsa.
tqejjiṛt-is mi
Di Tizi n Tifrat, nḥemmel taḍsa. Nettagad daɣen ad ḍsen
medden fell-aɣ ; « ad kk-rren medden d taḍsa », nettagad
ameslay-agi dayen kan, Nna Malḥa teqqar : « qebleɣ ad ddariɣ
iḍumyen wala ad ḍsen fell-i yeɛdawen !». Imɣaren akk n taddart
sɛan akk tundar yesseḍsayen, ula d jeddi ! Yal wa s tɣennant-is.
Yella yiwen yugar-iten akk, wagi d Mḥend At Yidir, d
gma-s n Meẓyan bu-tedyant-nni izimer. Mḥend At Yidir, netta
ittewwet di tmeẓuɣt, ur isel ara akken ilaq, seg wasmi d-ikker
ixuṣ, yeɛyu yeṛwa-tent s ujeḥaḍ asmi yeqqar di Lǧameɛ. Asmi
meqqer dɣa ikemmel akk ; yuɣal ad as-tiniḍ awal ad isel wayeḍ.
11
Ad d-ḥekkun yiwet n tikelt, ɣef wasmi yemlal netta d uɛeẓẓug
Iḥemmuten. Mlalen deg webrid uṛumi, am akken yella win
yeksan kan tama-nsen, dɣa d netta i d--issawḍen taqsiṭṭ. Yerna,
iban d tidett, imi snen-ten medden ; ẓran mi ara ttmeslayen, ama
d Mḥend At Yidir, ama d aɛeẓẓug Iḥemmuten, anida tebɣuḍ tiliḍ
ad sen-id-tesleḍ, sreɣruɣen mačči d kra ! Ma bedden tama-k dɣa
zemren ad k-sɛeẓgen. Ihi asmi mlalen akken, inṭṭeq yiwen ɣer
wayeḍ inna-yas :
« Aɛni ɣer Sebt Iɛeẓẓugen i t-ttedduḍ, ma ɣer din, ad yi-terǧiḍ
ad belzeɣ kan ad nemsaɛaf ? »
« Awah ! nekk tedduɣ ɣer Sebt Iɛeẓẓugen ! »
« Ad isahel Ṛebbi ihi, nek nniɣ-as ma ɣer Sebt Iɛeẓẓugen, tili
ad nemsaɛaf... »
Akka i d-ḥkan ɣef Mḥend At yidir d uɛeẓẓug Iḥemmuten.
Ma d Jeddi, imi wen-d-nniɣ yesseḍsay, netta yesseḍsay mi ara
yerfu ; amek akk izeffeḍ, amek ineffeḍ iman-is, amek ittwehi s
tilufa-yagi akk sseḍsayent
ifassen-is, amek isseknuy lqed-is ;
medden, ma ulac-it. Ma yella, deqmen akk medden taḍsa deg
qelmunen-nsen.
Ma d tamsalt-agi n wass-a ɣef-i yeɛmeṛ wegraw, ur d-
taddart ma d-sseɣlin
tessassay ara taḍsa. Ttemcawaṛen at
akken ad bnun taqubett ɣef uẓekka n jedd-nneɣ
amezwaru. Taẓebbujt n tafat, nettader-itt-id akk di
taddart,
nettalas akk deg-s, ur tesɛi ara bab. Tezga anda tt-id-nufa, ur
tegmi ur tenɣis, ula d ṣṣalḥa werǧin tt-tḥuza. Tesɛa iɛessasen
ahat !? Nna Malḥa mi ara teggal s ifurkan n tẓebbujt n tafat, ulac
tuɣalin ɣer deffir !
Nekkni s wid meẓẓiyen, zik netthabi asqiccew i d-sqicciw
di tziri mi ara tt-nettmuqul deg yiḍ. Tura, mi d-
nerna kra iseggasen ɣer wezrar n tudert-nneɣ, nuɣal nḥemmel
iɣimi ddaw-as, ɣef teblaḍin id as-izzin.
12
Imi d-tezga di tiɣilt taneggarut weqbel ad d-tban taddart-nneɣ,
tettuɣal daɣen tẓebbujt n tafat di lawan n tyerza d tmegra d
tamekkant deg-i ttafen tili d wesgunfu wid yesmaren tidiwin-
nsen deg igran.
D acu kan, ayen yeffren di tlufa d tagi : d
amkan deg-i d-yeḍra wegraw ameqran d-yessemlalen sin iderma
yettidiren di taddart-nneɣ ; adrum n At Sliman d wedrum-nneɣ
At Meqran. Taqsiṭṭ-a, drus-iten wid tt-yesnen di taddart, ɣas
akken timɛayin n Mḥend d Meẓyan At Yidir ddrent u mazal ad
idirent, tagi n temlilit n sin iderma di tẓebbujtn tafat, tegguma
ad d-tali ad tt-nẓer, ula d Nna Malḥa, iḥemlen ad iyi-d-teḥku
timucuha n jeddi tessussum mi ara d-ttunebdar tẓebbujtntafat.
Ayen ?
Ula d isem n taddart-nneɣ, tizi n tifrat, nnan-d yeqqim-d d
anagi ɣef wasmi fran At Sliman d At Meqran. Nna Malḥa, tessen
isefra ɣef zzman-nni deg-i llan ttnaɣen sin iderma-yagi. Mačči d
yiwen ad tecfuḍ fell-as. Amek i fran, ayen nnuɣen, yiwen ur
yeẓri ?
Deg wegraw n wass-agi, ahat ad d-ilin kra imeslayen ara
d-yeɣlin ɣef temsalt-agi.
Akken kan d-uɣaleɣ deg wexxam uɣaleɣ s amkan-iw beṛṛa n
wesqif n Tejmaɛt imi ṣeḍḥaɣ ad kecmeɣ ɣer wesqif, mi serseɣ
ikker ad d-inṭṭeq Zizi Areẓqi, yessuter di tejmaɛt ad d-
iman-iw,
inin i wacu ara nebnu taqubett, d acu bɣan akka daɣen Iṛumyen
seg-neɣ akken ad d-azlen ad aɣ-bnun tiqubtin ?
« Amek aṛumi, iḍelli kan, iquqer-aɣ-d di teɣzut, deg
igran-nneɣ rrif n wasif, ass-a, issendeh-d Usliman, akken ad as-
bnuɣ i Jeddi taqubett ? jedd-nneɣ amezwaru asmi yedder yeṭṭef--
as tasawent i Wteṛki, limer d netta i d-ufan Iṛumyen t-ili ass-a At
ten-nessen ; s ibeṛnyas d
Sliman ad qqimen kan akken i
imellalen, ad ddahanen claɣem-nsen di ctawi mi ara d-ffɣen ɣer
tejmaɛt akken ad fren llaẓ-nsen... Iṛumyen i yebɣan ad bnun
13
taqubett, d nutni i d-imezwura i yessusfen ɣef tmeqbert n jedd-
neɣ» Akka i sen-d-inna Zizi Arezqi. Medden akk susmen, Zizi,
imuqel akka d wakka, yella ibedd, iwexxeṛ ɣer deffir, imuqel
amkan deg-i d-yekker ikemmel awal :
« Muqlet, atan, ḥesbet-iyi, ur ssawḍeɣ ara ad qqimeɣ
ɣef wemkan-agi,
ilaq kan ad d-nemmekti, Ay At
taddart !,
amkan-agi, d wagi ɣef-i yeqqim ilemẓi-yinna d-ikecmen ass-a
tajmaɛt, imukan-agi d wesqif-a yezdin At Sliman d At Meqran,
ur d-tettili tɣimit deg-sen amer mačči d kra n yergazen i d-
iisegman tazmert ad ɣelben ddɣel yellan deg wulawen-nsen.
D imezwura-nneɣ ! Yewwi nnif ad refden ibeckiḍen gar-
asen i yesmeḥsen i nnif daɣen akken ad ten-sersen. Ma d
taẓebbujt n tafat, neẓra, ma ur tt-nesseɣli ara nekkni ad tt-
teddem ṣalḥa yiwen wass, d acu kan, i wakken ad yuɣal wayen
ddren imezwura-nneɣ d taftilt ad aɣ-temmel abrid, ad neǧǧ
taẓebbujt n tafat tbedd deg wemkan-is d tanagit ɣef wayen
yessemlalen At Meqran d At Sliman... ad tt-id-afen wid d-
iteddun am wakken tt-id-nufa nekkni ».
Ikfa awal Zizi, izwi acḍaḍ ubeṛnus-is iqqim. Di tsusmi-nni,
tebreq tegnewt, tebda-d la tettmiqi, wid yellan beṛṛa n wesqif,
kecmen-d, mbawlen akk medden akken ad sen-d-gen imukan i
wid d-ikecmen. Tuɣal-d tsusmi, ala ṣṣut n tmiqwa n lehwa d-
tiqit d-ittengayen si
yetteɣlayen, akken kra,
lqermud-nni yellan ɣef leryuf. Timeqwa-nni ttɣizent ixemǧan
deg wakal, i sya ɣer dagi ad d-yusu yiwen di teɣmert. Di taẓeyt-
nni n tsusmi inṭṭeq-d emi Meqran, d amɣar d netta akk i
imeqren di taddart :
terna-d ɣer-s
« Ay at-taddart ! Aṭas ur neẓri ara d acu yeḍran akken
ad mlilen At Meqran d At Sliman, agraw-agi akken ilaq ad ifru,
diri ad slent tuddar, ad as-qqarent uɣalen At Meqran d At Sliman
ɣer tidak-nsen : di TizinTifratnejmaɛen ur frin ara. Nek nniɣ-as
ma teẓram akk d acu d-smektay tẓebbujtntafat, ahat, s kenwi, s
wigi meẓẓiyen ad tfehmem, ad teẓrem amek ara txedmem, ma ad
14
tt-tmekknem i tqubac neɣ ad tt-teǧǧem tbed-d ad tt-id-afen
warrac. Ihi, TizinTifratiyi-d-iḥka jeddi ad fell-as yeɛfu Ṛebbi
semman-as akka, imi di tizi-yina deg-i d-temɣi tẓebbujt n tafat
i weqmen agraw At Sliman d Wat Meqran akken ad frun, u
ḥedṛen i wegraw kra yemṛabḍen, d-yusan seg At Ɣebṛi. Taẓebbujt
n tafat, i d-iqqim yisem-is, tella d anagi, ɣef wasmi d-ban tafat
ɣef imezwura-nneɣ At Meqran d At Silman. Am wakken iyi-d-
inna Jeddi, zik, asmi llan At Leqwaḍi, si Lezzayer ɣer At ebbas
di Bgayet, imir-en, taddart-nneɣ, d anda d-qqimen akka ixeṛban,
deg At Mesɛud, akkin i wassif, dinna i ddren imezwura-nneɣ, di
lawan-nni ḥesben-d ugar n meyya yexxamen. Zdin akk, ṭṭfen
adebbuz ula i Wat Qasi, werǧin fkan ula d tabzert i Wteṛki,
tekker lfetna gar sin iderma, wiyaḍ, wa yedda d wa, wayeḍ d wa,
ffɣen-d sin leṣfuf, refden ibeckiḍen ; ɣellin sya u sya, ula d ateṛki
d-isxedmen AtQasi, imi iwala tekker gar-asen yebɣa ad ikemmel
iɛuṣan tabzert. Akken i
ad issenger wigi
tkemmel, acḥal d
aseggas. Almi d imi teɛya ula d lmut, ur d-iqqim win ara
imeḍlen, dukklen-d Imṛabḍen At Ɣebri, heggan-d agraw,
ɛeggnen amkan-is, anda akka d-temɣi tẓebbujt n tafat. Ussan-d
sya u sya, iččuṛ-d wemkan, mmeslayen ass s lekmal-is, iteddu-d
yiḍ, ur wwiḍen ara ad d-ssersen talwit. Qrib ad aysen, almi d-
sneṭṭqen yiwen seg AtƔebri, qqaren-as Ccix Ḥend, ikker ad iṛuḥ,
ɛennan-as iɣimi dɣa yeqqim inna-yasen : « Ay At Meẓyan d At
Sliman, d acu i s-xeddmen i weksum akken ur irekku ara ? »
nnan-as-d : « d lmelḥ ! » inna-yasen : « ihi ulayɣer neqqim dagi,
kenwi d lmelḥ-nwen i yerkan ! ». Akken d-inna akka, kkren akk,
nnan d awal lɛali, zlan axfiwen, xedmen timecreḍt, fran At
Meqran d At Sliman. Deg wass-en, yeqqim-d wawal TizinTifrat.
Taẓebbujt n tafat, zzint-as teblaḍin, tid akk yerran ɣer idisan n
lǧedra n tẓebbujt, d imezwura-nneɣ i tent-iṛeṣṣan, qqiment fell-
asent fran cwal icergen tagmatt-nsen seg acḥal d aseggas. Hatan
wamek teḍra, Wid meẓiyen ẓran wid meqren add-mmektin ayen
15
i sen d-ḥkan wid iɛeddan, meqlet tura ass-agi ma yessefk-awen
wul-nwen ad tesseɣlim taẓebbujt n tafat ? Ma d nek ad kecmeɣ s
axxam, wagi d Fuṛaṛ, mi tɛedda lehwa ssixef tikli weqbel ad d-
uɣal ».
Tizi n Tifrat, 23 Fuṛaṛ 1978.
« Akka i tekfa, amɣar-nni i ṛuḥ s axxam, agraw yekfa,
nekk wḍeɣ-d ɣer yemma tefka-yi-d ass-en aḍemmin ččiɣ-t imi d
agraw amezwaru deg-i d-uddren isem-iw ad kecmeɣ ɣer
tejmaɛt twalaḍ !? »
« D acu i d aḍemmin a Jeddi ? »
« Asmi ara d-ṛuḥ emtik Dehbuc inna-s ad k-id-xdem
aḍemmin, yelha ! »
« Wa Jeddi, i medden-ina anda d-ussan ass-agi ? »
« Ass-agi d taɛacuṛt a Mmi, wigi usan-d ad zuṛen
ttasen-d yal aseggas ɣer
taqubett, ad ṣeddqen idrimen-nsen,
zzerda xeddmen At Sliman di lemqam-inna, wihin d-ittbanen
akka di Tizi n Tifrat ... ɛeddi-d s yagi, ad t-twaliḍ, twalaḍt ? »
« Wala-t ih, ulac taẓebbujt n tafat-nni ɣef-i d-ḥkiḍ...
walaɣ nnana... bɣiɣ ad ṛuḥeɣ a Jeddi... yyan ad nṛuḥ...»
« Limer teddiḍ keč d Zizi-k Smaɛil, netta iḥemmel ad
iṛuḥ yal aseggas, ad inezzeh netta d tezyiwin-is, ad d-yečč seksu s
weksum !... ad iwali... »
« Wa jeddi ? »
« ... mm? »
« I tmacahutt n winna d-yuɣen baɛbaɛnetta d yiwen
dɣa, winna yerwel, dɣa imir-en-tik, imi yerwel, winna itbeɛ-it,
dɣa imi t-iṭṭef iwet-it, dɣa wwin-t ɣer lḥebs, ... »
16
« Ay Arezqi, tixeṛ-as a mmi i Jeddi-k ad yeɛfu, ad ixuc a
mmi ula d netta yeɛya, muqel-it kan iqmec allen-is, yaɣ ula d keč
ad nṛuḥ ad nwali Tili, ad d-iɛeddi mikii tḥemleḍ... simmal ad d-
uɣal nana-k di zerda Nat Sliman ».
17
Abrid n tatut
ḍ igumma ad ikfu fell-ak, iɣunza-k yiḍes, ttɛeddayent fell-
ak dqayeq, ta deffir tayeḍ, keč tzedweḍ aɣbel.
Ɣef yiri-k iseggasen, deg wul-ik imdanen, tgiḍ-asen akk
amkan deg wallaɣ-ik. Yal wa deg-sen amek i d-yemɣi d
asmekti, yal wa amek i yeddahan tagnitt deg ara t-id-
temmektiḍ ; wa yrennu-yas-d aɣilif, wa d tebrek, wa d lxiq...
Wayeḍ yettarra-yak ussan d tabaqit n terẓeg, ulac win k-iḥesden
fell-as.
Mi ara temmuqleḍ ansi d-tekkiḍ yettban-ak-d webrid-nni
d asawen ; ur qwin ara yemdanen k-id-yewwin talwit deg icuḍaḍ
n tdukkli-nsen. Ala win k-id-yessegran asmekti yesseftutusen
talwit i d-tessemɣiḍ di tatut. Ala win k-id-yeǧǧan aɣilif ad t-id-
temmegreḍ d asmekti ger usurrif d wayeḍ, ger imeṭṭi d wayeḍ...
Testeqsayeḍ iman-ik d acu-k ? d aniwa-k ger yemdanen ?
Talalit-inek d asirem ... i wiyaḍ, i keč... wissen? !. Talalit
teṭṭafar-itt temẓi, keč temẓi-k d imɣan deg iger n wesmekti. Yal
imɣi amek i iga ; wa idel isennanen, wa yewwi-d yid-s tagara n
tefsut... Temẓi-k d imɣan iḥuza unebdu n temɣer i s-id-yukren
ussan i
yettnemḍar di tewriqin-nni i k-yuɣalen d tawwurt ɣer targit.
D tiwriqin, d timellalin, tḥemleḍ ad turareḍ fell-asent s yimru.
Yuɣal yimru d tasarutt n tirga-k. D acu i tettaruḍ ɣef tewriqin-
tirga ?
Tettaruḍ fell-asent tagmatt asmi akken tzedweḍ lḥiḍ, imi, ala
netta i d-yeqqimen ur k-id-yeqqar ara : "aẓẓ akkin", ahat iqqar-it
ur as-tselleḍ ara. Tettaruḍ fell-asent tilelli asmi teččur tmurt d
tefsut n ddunit-ik. "Imɣan n wesmekti" d asefru
17
Abrid n tatut
leḥbas, leḥbas ččuren dwid-nni yettargun tafsut. D acu i tettaruḍ
nniḍen ? tettaruḍ fell- asent asirem asmi yuɣal d awal, idder kan
deg usefru n umedyaz-nni yettarun isefra-ines ineggura, ittaru-
ten s tuffra, weqbel ad t-id-ḥazen... ittaru asirem d talwit ger
tarṣaṣt d tayeḍ.
Keč amzun mači am wiyiḍ, tettaruḍ tayri, asmi tedder kan di
tezlitt-nni ɣunzan yemsefliden imi ur tessawal ara i cḍeḥ. Ayen i
tettaruḍ ? tira d awal, awal d imesli, zdat n wuzzal... awal d awal
kan !
Tettaruḍ akken ad truḍ imeṭṭi-k d awalen, tettaruḍ akken
ad d-teḥkuḍ talwit, tagmatt, tayri. Tettaruḍ akken ad temleḍ
abrid ɣer targit d usirem. Tettaruḍ.
Tett-a-ruḍ.
Tett-ruḍ.
Tettruḍ, imi teẓriḍ d targit kan, awal d targit, tawriqt d iḍ
amellal i-deg d-ssemɣayeḍ tirga-k.
Tettaruḍ/tettarguḍ tagmatt, anda-tt tegmatt ? weqbel ad d-tiniḍ,
mdel tawwurt yeɣli-d yiḍ... Keč weḥd-k ara tenseḍ.
Tettaruḍ/tettarguḍ talwit, d acu-tt ? weqbel ad d-tiniḍ ssens
taftilt, yeɣli-d yiḍ ad tt-id-walin iminigennyiḍ...
Tettaruḍ/tettarguḍ tayri, amek-itt ? weqbel ad d-ssefruḍ mmekti-
d, ḥku-d...
Tayri d tajeǧǧigt d-imeqqin di tebḥirt n temẓi. Tayri d
leḥsab, laqen sin akken ad d-tili tayri gar-asen, anda-t wis sin-
inek ?
ẓriɣ-k tkerheḍ ad d-temmeslayeḍ fell-as. Asmi
tt-id-temlaleḍ
tɣileḍ teffɣeḍ i ddunit-nni bnan medden s "wagi inu wagi
inek"... Asmi tt-tesneḍ tufiḍ-tt am nettat am tiyaḍ. Am nettat am
tid-nni yeznuzuyen temẓi, ussan, taḍsa...tayri !. Niqal tgiḍ-as
amkan deg isefra-k, d amkan mači am wiyaḍ ; terriḍ-tt d ajeǧǧig
18
Abrid n tatut
n tefsut, nettat teǧǧa-d ctawi ɣef wudem-ik, terriḍ-tt d ṣut n
talwit, nettat teǧǧa-d tṛad deg wul-ik... Ass-a tuɣal deg wul-ik d
aluḍ n isefra-imeṭṭawen.
ẓriɣ-k tkerheḍ ad d-temmeslayeḍ fell-as. Ula d isem-is ẓẓay
ɣef yiles-ik... Tettagadeḍ ad d-temmektiḍ, yal awal, yal imesli
izmer ad yuɣal d asmekti ad isseftutes talwit ara d-tessemɣiḍ di
tatut. Tḥareḍ ad tettiḍ tawriqt-nni yuran s imeṭṭi... "Ahat,add-
yaswass" akka i teqqreḍ. Tbennuḍ azekka-k ɣef ṛebɛa isekkilen
a-h-a-t. Ɣer melmi ?
Iguma yiḍ fell-ak ad ikfu. Yuɣal-d westeqsi ɣer wallaɣ-ik,
trewleḍ ɣef wayen kk-id-iḍefren d asteqsi yettlala-d ger nnehta d
tayeḍ, yettnulfud ger lkas d wayeḍ. D asteqsi yezzuɣur-ik ɣer
tikli deg iberdan n Lezzayer : tzemreḍ ad trekḍeḍ i tikelt nniḍen
ɣef wakal n Tiɣilt? tzemreḍ ad tɛeddiḍ di tezniqt Nat Mezyan ?.
Wissen ma ad d-takreḍ ciṭṭ n tirugza ɣef wallen-nni ur nessin
ara anebdu.
Tunageḍ , teffɣeḍ tamurt tkecmeḍ tayeḍ... anida-tt trewla
deg wayen yeččuṛen allaɣen d wulawen ?
Tamdint n Lezzayer d tasemmaḍt tesmeḍ n wid kk-id-ittḥazan di
tikli-k s tuyat-nsen, d taberkant, tebrek n wussan tettawiḍ ɣef
wul-ik.
Ass-a d wis sin, testeqsayeḍ iman-ik ma ttuɣaleḍ ɣer Tiɣilt ?
D asteqsi ibedd zdat n tguni-k.
Ṣbeḥ-ayagi zik i d-tukiḍ tebdiḍ tikli. Mi d-teffɣeḍ deg Usensu,
tazniqt tettak-ik, i tayeḍ, tettedduḍ ur iban sani. Tkecmeḍ ɣer
lqahwa, teqqimeḍ, tettmuquleḍ... Lqahwa d taqdimt, llan deg-s
kra n yemdanen, d imɣaren, wulfen-tt twulef-iten, zzin i kra n
ṭwabel, ikra n tmucuha, i kra n wawalen... d awalen n wussan
ineggura di ddunit. Ṭwabel d tiqdimin, teqqareḍ deg yiman-ik : d
19
Abrid n tatut
iseggasen-ayagi deg-i llant da, slant akk d acu i mmeslayen
medden, yal ṭabla d ungal...
Imɣaren-nni mazal-ik tettmuquleḍ ɣer-sen, ahat tmennaḍ
amkan-nsen, ddunit m-snat n tewwura, nutni tteddun ad ffɣen
di tis snat.
Imɣaren-nni, qqimen, fernen ṭwabel-nni yewɛan iṭij, ttelmen
tasusmi, i sya ɣer da ad sen-d-yeɣli wawal. Allen-nsen ṭṭafarent
wid d-ittɛeddayen deg webrid, tamuɣli-nsen deg-s teslew am
akken d tamuɣli taneggarut n tafukt ɣef ddunit... n wiyaḍ, keč
aṭas-ayagi deg-i
igenni n wussan-ik... Imɣaren,
tettwaliḍ-ṭen, am keč ulac tudert, ulac tafsut di tmuɣli-nsen. Ɣef
wudem-ik d wudmawen-nsen, azrar iseggasen, yal taɛeqquct
amek i tga, yal aseggas amek i yɛedda...
teǧǧa tafukt
Haten sin yelmeẓyen ḥazen iman-nsen ɣer teɣmert, yiwen
deg-sen yesmeḥsis ugar n wayeḍ. Tettmuquleḍ ɣur-sen, anda-ten
wid-nni k-id-isellen asmi akken tettuɣaleḍ di ctawi-k d asif n
wawalen ?
Ilmeẓyen ḥekkun timucuha, ttcerrigen acrured n imeslayen s
taḍsa neɣ s tsusmi.
lqahwa, gar-asen ṭwabel, gar-asen
Ilmeẓyen d yemɣaren di
tasusmi, gar-asen iseggasen, gar-asen tirga... gar-asen ungalen...
Iqqim-d ɣur-k yiwen... d amɣar, tettmuquleḍ deg-s, iqqim i
yiṭij, keč di tili. Ṭabla-nni i-deg teqqimeḍ, am ddunit, azgen
yettwali-t yiṭij, azgen d tili... Ṭabla neɣ ddunit ; tella tafat, yella
ṭlam, tella tebrek, tella temlel... Ṭabla neɣ ddunit d ungal ; tella
tidett, yella lekdeb,
tṛad/talwit...
imeṭṭi/taḍsa... (keč tebɣiḍ ad d-tiniḍ imeṭi/aman merɣen d-
iteffɣen mi ara yeḥzen wul).
tella tafat, yella ṭlam,
20
Abrid n tatut
Tetturareḍ s wesmekti, inuda-k yufa-k-id, yuɣal-d s allaɣ-
ik d asteqsi : tzemreḍ ad tuɣaleḍ ɣer Tiɣilt? tzemreḍ ad tɛeddiḍ
di tezniqt-nni Nat Mezyan ?
Tiɣilt, tuɣal deg wallaɣ-ik d taddart-aẓekka. Wissen ma tergagi
di tmeɣra-yagi iɛeddan ?... I nettat, tina akken tettarguḍ, i Farida
wissen amek i d-tban ger ijeǧǧigen-nni s id-ittunefken ? Tura
tettwaliḍ iman-ik deg usefru...
Keč di yir targit
Ad as-tawiḍ ijeǧǧigen
Ad ten-tesserseḍ Ad ten-tehduḍ
Ɣef/Di
Uẓekka-s/Tameɣra-s
Tiɣilt,
taddart-ik,
tuɣal-ak ass-a d tiɣilt deg webrid n
ddunit-ik, d tiɣilt deg wul-ik...
Teffɣeḍ-d si lqahwa, tebdiḍ tikli deg webridntatut...
21
Tabṛat
Tamurt tessewḥac, tagut, asemmiḍ. Lbaṭel yuɣ akk timnaḍin,
teqqim-d talwit di kra idurar deg-i ckentḍent tuddar, n wid
i reg°len ɣef umennuɣ. Reg°len, bɣan ad ḥarben ɣef ciṭṭ-
nni iniɣman s zzit... d wid-nni kan i d-yeqqimen fessusit ɣef
tuɣmest-nni yettagin tiram, ma ttmaččant s zhir n lfuci d
ussemsed ijenwiyen. Lmut tuɣal d tiremt n yal ass, tessedhuy iles,
turar di trebbuyaɛn medden, tessemlalay di tejmaɛt, lmut tuɣal d
tinifift yesseblaɛen akud ; win yebɣan ad isɛeddi ass-is, neɣ ad d-
yawi uḍan-is, ad imeslay ɣef wayen d-yeḍran ass-a di Taxuxtneɣ
di Bu neɛman neɣ di in-defla ... tkemleḍ akkin; ɣer wanda
mazal amdan d aweɣezniw n tmacahutt qqaren-as : Tudert ger
Izzayriyen.
D ayagi ɣef-i ttmeslayen ula deg uṭaksi-yagi yewwin abrid ɣer At Wasif :
« ... Ahat yewweḍ useggas-aya, aggay-inu aneggaru, a Ṛebbi
stafiṛ Llah, ur t-id-ttqemireɣ ara di ṛebɛa d tusawent... ur iyi-
terri ara tmara ! ur teẓriḍ amek ! lmijal deg ufus n Ṛebbi, akken
yebɣu yili, d acu, yelha leḥder... aḥezeb yugar leqḍeɛ» i s-yenna
unehhaṛ n uṭaksi, i winna yeqqimen tama-s.
« Akken akk a emi Muḥ, nekkni amer d wanag, teẓriḍ ɣef
ṛebɛa n tmeddit i d-nteffeɣ, d acu, deg-mi d-yebda akka rrebrab-
agi, ulac wi sen-ittɣiman din, ɣef tlata, win ikukran ɣef talta d
23
Tabṛat
wezgen ; ad tt-id-nečč akk beṛṛa !... » I d-inṭṭeq winna yeqqimen
zdat unehhar.
Abrid yessawen, emi Muḥ, i sya ɣer da, i d-iḍegger tiṭṭ-is
ad d-imuqel Kamal di lemri ɣer deffir. Kamal, netta, allen-is
tamuɣli-s tṛuḥ ɣer daxel-is, yesferfud i
cuddent ɣer ṭṭaq,
wesmekti am wakken mačči din i yella ; am akken mazal-it-in di
in-Defla...
« Wa Kamal ! ... akid a mḥayen-k, ass-agi ad teffɣeḍ
bermesyun yerna tewweteḍ-tt ar azal... teṭṭeglelliḍ ay aqcic...
kker fell-ak ah !... » Saɛid yessenhezzay deg-s, netta, itettel kan
di tduli.
« Ad nkreɣ... acḥal tamrayt-nni»i -s-d-inna s leɛgez n win d-
yukin di lɣidṛan n yiḍes.
« Attan akken n yiḍelli akka i yimir-a ... Kker! adyegṚebbi
kkrenibeṛdiyen-ik, kker ad k-ttṛaǧun deg At Wasif... »
« Deg At Sedqa... ad iyi-ttṛaǧun deg at Sedqa» i s-d-isgerrez
timenna Kamal d-ikksen taduli ɣef wudem-is. Yewwi ifassen--is
ar wallen-is i ttḥukku deg-sent.
« N wudem-ik At Wasif... nekkni d irgazen a Muḥ-terri... »
Iḍegger-d akk taduli Kamal, imuqel Saɛid, iffa-d, ibreq-d allen-is
fell-as inna-yas :
« Isdebdeb-ik akk Muḥya keč ? ! Muḥ terri, ad kkren
ibeṛdiyen-ik, mi tessifuniḍ akk a winnat... » ikker-d Kamal,
iqqim-d ɣef yiri umetṛaḥ, imuqel saɛa, yers-d deg ussu-s akken
ɛeryan, iwalat-id Saɛid inna-yas :
« Ṣṣer iman-ik a lɣiḍa... » imeɣ ad t-iwwet, irwel-as Kamal
ittaḍsa :
« D ayen sɛiɣ i tesɛiḍ, aṬumbula! !... »
Kamal yelsa icettiḍen-is, isared udem-is, Saɛid isared-d kra
lqec-is, ikcem-d ɣer texxamt, ildi ṭṭaq ad ifser tijerbubin-ines.
24
Tabṛat
Kamal iddem-d aqrab-is, yettara ayen ara yawi ɣer daxel, Saɛid,
akken ifesser di lqec-is ittmeslay d wemdakel-ines :
« Amek ? ad k-in-fkeɣ Tabṛat ad tt-tawiḍ ad tt-tecegɛeḍ dinna
di Tizi ... »
« I wexxam-nwen ? ma i nutni awi-tt-id ad tt-awiɣ, tura ma
twalaḍ ur iyi-d-regmen ara ɣur-wen imi Nat Sedqa nekki... ? » I
s-yenna Kamal s westehzi...
« Awah ! mačči i wexxam a ṭṭbel, amer i nutni ad ak--ceyyɛeɣ
kan keč a nniya, tagi i m-leɛyun... ahat tura... »
« ...Ad tt-tafeḍ tettu-k... » i s-d-igzem Kamal awal s taḍsa.
« D ddin qessam-ik i tettu... d kečč i tettu tamdakelt-ik sebɛa
waguren-ayagi ur tuɣaleḍ ara s axxam ! ! ay imenfi ».
Kamal am Saɛid, seg wid-nni i wumi d-ɛawden asiwel ɣer
lɛeskeṛ akken ad mmagren rrebrab. Tikelt-agi yufa-d iman-is di
in-Defla. Cwi kan lant tizya-s ; amer mačči d Saɛid d wiyaḍ
nniḍen ad aẓayen wussan alamma fessusset tmettant ger ifassen.
Mell-iyi wi s-izemren i lfuci refden s ddreɛifassen islufuyen i
snitrat d yemruyen ?
Asmi s-d-ssawlen i Kamal, niqal iger-d tarewla ɣer wallaɣ-
is ; aseggas d wezgen di Leɣwaṭ i s-ifka baṭel i tmurt-agi ičča
wekridi n beṛṛa, wama tura limer ad d-ḥseb ayen s-ttalasen
warraw-is, ad tt-ṛhen ula d-idurar !. Aseggas d wezgen n tṛad,
yerna uɣalen-d ɣer-s ad sen-yernu wayeḍ, ayenni akk, ad d-
ineqqes di tudert-is, di temẓi-s. D acu kan, Kamal, ɣas nnig wul,
ur icerreg ara lkaɣeḍ-nni ger ifassen-is ; asirem-is idegger-it s
tagi : d acu i d aseggas ? hakan iɛedda ! yerna ad ak-xelṣen,
idrimen-nni ad ten-tiḥwiǧeḍ. D ayagi i d-yerran Kamal, am netta
am wiyaḍ.
Ilmeẓyen n Leqbayel, uɣalen di yir tagnitt am tɣerrust-nni
si d-tekksen isennanen. Mačči d yiwen mačči d sin, tuddar akk,
25
Tabṛat
ttniẓifent seg wid-nni tent-id-iteffɣen yal agur, tuffɣa-nni ur
neḍmin ara tuɣalin.
Aṭas yid-sen, yal wa anda s-ttmettaten wussan, ṛṣaṣ d
tamenguct ɣef imeẓuɣen, lmut d amdakel ɣef imekli, di tikli, deg
yiḍ, deg azal, di lemri, deg wesmekti... lmut am usirem-agi
yeddren di yal yiwen !
Ilmeẓyen-agi, inegfen akk deg idurar-ina isemmaḍen n
Zbeṛbeṛd in-Defla, d Leɣwaṭṭ, yal wa deg-s daɣen tudert, targit,
tafsut di tmurt-agi ineqqen tirga, yettarran tudert d kra n wussan
yettuneḥsaben s wacḥal teddem tmettant? ; xemsa, ɛecṛa,
tmenṭac... tamurt-agi yettidiren tegrest akk ɣezzifen deg wasmi
bḍant tsemhuyin aseggas, Nnayer-nni s-yeddmen ussan i Fuṛaṛ,
iddem-as daɣen ussan i meɣres, i magu, i yunyu... yeddem-as
ussan i Yennayer-nni d-iteddun.
Kamal mi ara d-iger akk tilufa-yagi ɣer wallaɣ-is itettu
anida yella, d aduqqes i d-iduqqus...
« ...Seḍ! » i d-isteqsa Ɛemi Muḥ.
« ...Acu?... » i d-iduqes Kamal ur negzi ayen s-d-nnan.
« Nniɣ-ak anida ara terseḍ ? » i d-iɛawed asteqsi emi Muḥ.
« Arnu alamma d asawen, ɣer wanida tetteddum kenwi...
mazal ad ak-d-iniɣ... » i d-yerra Kamal.
« Nek nniɣ-as n Zaknun kečči ! ? alarmi d tura i d-mmektaɣ
wi k-ilan » i yenna emi Muḥ, ɣas d askideb, akka i ixeddem ma
yebɣa ad iẓer lɛeḍɛaḍ n walebɛaḍ. amedya ad as-yini : « keč n
Iwaḍiyen yaɣ... ? » dɣa winna ad as-d-ibdu tudert-is seg wasmi
d-ilul. Atan ass-agi ur s-tečči ara, isaram ciṭṭ n wawal ɣer wagi
d-iddan yid-s, ibɣa ad t-id-isenṭeq, « yuɣal-d anda akken izeher
rrebrab, aṭas d-iwala ilaq ad d-iḥku »i yettxemmim weḥd-s Ɛemi
Muḥ.
Kamal, ula d netta,
iḥulfa s wayen akka yettxemmim
unehar-agi uṭaksi. Ɣas akken yessusem, iḥemmel tignatin am tigi.
Asmi ara yuɣal ad as-iḥku i Saɛid fell-as ad as-yini : « ǧǧiɣ-t
26
Tabṛat
maskin yerɣa, yebɣa ad as-d-ḥkuɣ nek ulac, awal ur t-id-suliɣ
ara ». Izmer ad as-ikemmel i tedyant ad as-yini : « iqqim akken
itteḥdiqir,
lemri almi qrib newweḍ dɣa
yeṭṭerḍeq-d fell-i, inna-yi-d i tura keč ḥku-yaɣ-d ciṭṭ neɣ ad aɣ-
teǧǧeḍ kan akka... !? ».
ittmuqul-iyi-d di
Kamal yerra-d tigi ɣer wallaɣ-is, izmumeg s daxel-ines.
Yerna netta, imir-en, s tidett kan, awal ɣef wayen yettmagar di
in-Defla, ur s-yezmir ara.
Ɛemi Muḥ, iggumma ad yayes, imuqel-d kamal di lemri
inna-yas-d :
« ur iyi-d-terriḍ ara awal n Zaknun keč yah ?... »
Kamal, qrib d-yeḍsa, ixemmem ciṭṭ niqal ur s-ittara yara awal ad
iẓer amek ara yexdem, dɣa tusa-yas-d tikti nniḍen inna-yas ad
as-yerr awal s wezgen ad iẓer amek ara yexdem :
« N at Sedqa » inna-yas akka issusem.
At Sedqa, At Wasif, Kamal imekta-d daɣen Saɛid. Zgan d
amcudri ɣef ansi d-kkan, ɣas yiwet n lmizirya deg-i mrurden ! :
« At Sedqa, d acu tḥesbem iman-nwen tura kenwi, wi d-
inṭqen ɣer-k ad as-tiniḍ At Sedqa... At Sedqa...» i s-yenna Saɛid s
wesmejger i Kamal ahat i tikelt tis meyya seg wass mi d-wwḍen
ɣer Ɛin Defla.
« Ur ḥsibeɣ ara iman-iw ! ay amdakel nek mačči Nat Wasif,
sɛiɣ lḥeq neɣ ala... ? » i s-yenna Kamal s westehzi.
« Yehwa-yak kan, Nat Sedqa neɣ Nat Wasif neɣ ma yehwa-
yak n Zbeṛbeṛ... aqla-k terkiḍ di
tmurt-agi...tekribiḍ am
uɣerda ! »
Ussan yecban wigi sɛeddayen akka Kamal d Saɛid, acu
daɣen i ten-issifsisen, d kra n wawal gar-asen. Awal ineǧǧeṛ akk
tiyerrisin d-iteffɣen deg wemdan seg wayen yettawi deg wallaɣ-is.
Leqbayel gemmunt deg wallaɣen-nsen tiktiwin ur nteddu ara
d wayen yessembawlen ddunit ; « taddart-nneɣ », « adrum-
nneɣ », « jedd-nneɣ », « zzayla-nneɣ », « ikerri-nneɣ »..., anwa
deg-nneɣ ur d-newwit ara abendayer ɣef wayen yeḥseb d ayla-
s ?. Iɣ netta, mi ara d-ssemlilent kra n tegnatin iqbayliyen d-
yusan si yal tama, ttuɣalen, deg ussan imezwura, am yeḍɣaɣen-
nni n wasif, wa ad ittḥuku ɣer wayeḍ, akken, alamma mseɛdalen
akk, tekkes-asen akk tiḥercewt-nni, ttilwiɣen, imir-en kan i d-
tbeddu tdukkli n tidett gar-asen. Kamal d Saɛid, akken i sen-
teḍra, tura uɣalen d imdukal n tidett.
Weqbel ad mlilen di in-Defla, yal wa deg-sen anda yella
deg waguren-nni imezwura deg-i sen-d-sawlen. Kamal yella di
Blida, din daɣen yeǧǧan imdukal, dɣa yezga yettmekti-d ayen
sen-yenna mi akken ara d-iṛuḥ. Netta, yennum ttawḍent-tt-id
tebṛatin, yal dduṛt, d acu kan, deg-mi d-ibeddel amkan ɣer in-
Defla, yeǧǧa-yasen lewṣi ad s-in-ceyɛen tibṛatin ara d-ileḥqen ur
t-id-ttafent ara. Hatan tura wwḍen sin wagguren deg-i yella di
in-Defla yerna ur t-id-wwiḍent ara tebṛatin. Dɣa, ɣef waya, i d-
iger ṛḥil-agi-ines amezwaru ɣer wexxam ɣas akken ur s-d-iqqim
wara ; d kra n waguren kan, ad ikfu tṛad fell-as.
Tabṛat i win ibeɛden ɣef wid yettawi deg wul-is d abandu
n tafat di ṭlam d-iɣellin deg wallaɣen. Ayen akk ur zmiren ara
yimawen ad t-inin, yettuɣal d afessas i tmenna ɣef ciṭṭ n lkaɣeḍ
amellal. Iǧundiyen, am Saɛid d Kamal,
ttṛaǧun tibṛatin am
llufanat i ttjelliben mi ara walin tiyemmatin-nsen teddunt-d ad
sen-d-ffkent izir-nni n tmeddit. Llufan i ttsumu-d talwit, tayri,
ayefki, tudert, tazmert di tebbuct n yemma-s. Aǧundi yessimɣur
ineq lxiq, anezgum, s kra n
asirem, targit,
wawalen iqqar-iten ɣef tewriqt d tamellat, slutfen-tt ifassen n
wid-nni ukud yecrek ussan, tayri, idammen... iḍelli d... uzekka
... ahat!
28
issifsus ɣef wul,
Tabṛat
Inni-asiyemmaḥemleɣ
Yewweḍ-dlweqtadṛuḥeɣ
Wissenahatmaadd-uɣaleɣ
Semmeḥ-iyiah!
-Llant kra n tezlatin ttuɣalent d nnhati di kra n tegnatin
am tagi deg-i yezzer Kamal. Tibṛatin n Lewnis, neɣ tin akkenni
Aṛǧu-yi! acḥal yid-sen wid-nni i d-srunt di lkaziṛnat am tagi
deg-i tesselqaf tlelli n yelmeẓyen Izzayriyen.
Imeṭṭi, win akken ssurgen yemdanen mi ara yilin d lufanat
akken ad awin tiremt-nsen, akken ad ssiwlen i tyemmatin-nsen,
akken ad d-smektin tilin-nsen i wid i ten--yettun, imeṭṭi-nni,
yettuɣal-d ɣer wallen di temɣer. Ilmeẓyen-agi tḥeṛ lkaziṛna,
ttrun, tikwal s tufra. Ttrun ɣef wesmekti, tikwal ɣef yiwen wawal
ufan-t-id deg yimi n walebɛaḍ inna-t-id ɣas mačči i nutni : « Kkes
aɣbel a gma ! » « ur ttagad ! aql-iyi dagi », «steqsan-d fell-ak » ;
tiwinas-agi mačči d awalen kan yessemlal unamek. Tiwinas-agi,
anda akka yella Saɛid neɣ Kamal, ttuɣalent d aḥulfu d-ittsuḍun
ɣef wallaɣen-agi yeɛyan di
tṛad, d aḥulfu d iqqaren mazal
tudert ! mazal azekka !.
Amkan-agi deg-i mlalen yelmeẓyen, ɣas yettwabna akken
ad ineɣ deg-sen amdan-nni yesnen ad d-isukkes anẓad-nni d-
yezgan ger lxiṛ d cceṛ, yettuɣal d tanafa deg-i ttargun yemdanen
ayen i ten-igan dɣa d imdanen, wi yeẓran d acu i d tawant amer
mačči d laẓ i yteqsen ? Wi yektalen acḥal qerben ɣur-nneɣ
yemdanen am akken ten-tektal lɣerba ?
Lkaziṛna, ula d nettat akken ; d amkan-nni isselmaden
tagmatt imi d tixidas i yeceččayen aɣrum ger wid tt-izedɣen,
tesselmad tayri imi d lmut i itezzin deg wallaɣen n wid d-ḥaṛen
leḥyuḍ-is. Ayen yessiẓiden tudert ɣas yebɛed ɣef
iserdasen
yettban-d am yiṭij zdat usigna lbaṭel n wid-nni s-inwan nnulen-d
igenni, imi ɛelqen ayen icuban itran ɣef tuyat-nnsen.
29
Tabṛat
D tagi dɣa i d tudert ? ad d-tlaleḍ i tayri, i tlelli, i tudert,
akken yiwen wass ad d-mmagreḍ win izemren ad ak-iwelleh ɣer
lmut s kra n wawalen, yenna-ten-id s tutlayt mačči am tin akken
tselleḍ ɣer yemmak. Ad ak-iwelleh ɣer lmut, ad tɛaseḍ fell-as, ɣef
warraw-is ...yerna d amdan am kečči! ?
Kamal, iɛedda fell-as lbaṭel-nni, mi d-wwḍen ɣer tqenteṛt-
agi n Taxuxt, yufa-d wid t-icban, d iǧundiyen am netta, yal wa
ansi d-yekka. Sḥebsen-d emi Muḥ, muqlen-d wid d-yeddan yid-
s. Ittmuqul-iten Kamal, iwala iman-is, iẓra d acu ttḥulfun mi ara
d-sɛun kra n tissas ad d-sḥebsen yiwen ur ẓrin d acu sen-iffer,
ulamma, di tmurt-agi deg-i d-yekker netta mačči am wanda
akken yettwanfa.
Sin yelmeẓyen-agi iqqimen akka tama n Kamal, sgemriden
gar-asen, ttmeslayen ur bɣin ara ad d-slen wiyaḍ. Mi yekfa
iqqim-d kan zhir uṭaksi n
wesbecbec-nnsen tuɣal-d tsusmi ;
emi Muḥ. Tebda-d lehwa, imdel Kamal ṭṭaq-is. Win yeqqimen
tama n emi Muḥ ittnadi, ula d netta, ad d-imdel ṭṭaq-nni d-
yerran ɣur-s, ur yufi ara afus –nni si ara t-isali, emi Muḥ akken
t-iɛqel yeɛweq issendeh-d Kamal :
« Ffek-as-d kan afus-nni a mmi ad isali ṭṭaq-is »
Isferfed Kamal, imuqel amek ara t-id-ikkes, ikkes--it-id ifka-yas-t
i wergaz-nni.
Simal abrid yessawen simal tettifrir-d tegnawt. Lehwa-nni
d-ibeggsen lina, ziɣen d tanecnact kan, tewwet tɛedda. Iban-d
yiṭij n tmeddit islef akk i tɣaltin d-izzin, ttemcilliɛent-d tmeqwa n
lehwa i ṭṭfen ɣef wafriwen n yimɣan. Akken d-iban yiṭij, yewwi-
d tafat ula ɣef wudmawen n wid yeddan deg uṭaksi n emi Muḥ.
Mbawlen akk, yal wa iqeɛed iman-is, ldin ṭṭiqan, ur iban daɣen
ɣef wacu d-ḍsan yelmeẓyen-nni yeqqimen tama n Kamal. emi
30
Tabṛat
Muḥ ula d netta, tekcem-it-id tafat n tafukt-nni d-isteqsan ɣer
tɣaltin-agi Nat Wasif, amùek ixdem ! ? icɛel ṛṛadyu, yufa-tt d
tizlitt-nni n Muḥ Saɛid Ubelɛid, "ay itbir siweḍ-asen Slam i
warracakkntmurt-iw".
Kamal yezzer daɣen deg wesmekti, ittḥulfu i taẓeyt ucedhi-
nni yeccedha tamurt-agi deg-i d-yekker, ɣas d-iɣeblan kan id as-
d-tefka. Ilmed-d amek ara tt-id-iḥemmel di tmurt-ina deg-i d-
yekka. Idurar-agi deg-i d-ldint wallen-is, ɣas ur d-glin ara s
wayen i t-issefṛaḥen yal ass,
iwala-ten-id ɛlayit almi qerben
talwit d usirem. Yal tardast, yal aseklu, yal amdan yettwali deg-s
ayen ur yufi ara ansi akka d-yekka : anda yemuqel yettwali
talwit.
Tura mi d-wwḍen ar Laṛebɛa, mi d-ɛeddan deg webrid
zelment wallen-is Ḥsen gma-s n Qaɛqi, mi t-iwala imekta-d
Saɛid :
« Amek ih ad tṛuḥeḍ ? » i t-Saɛid.
« Ad ṛuḥeɣ ad k-ǧǧeɣ dagi ay awasif ! »
« lḥaṣun zzul akk fell-asen ; win tufiḍ Nat wexxam, ama d
ǧamal, Mamuḥ, imedukkal Nunuṛ, Muṛad, Meqran... »
« Ad siwḍeɣ azul-ik, tura keč ad ak-weṣṣiɣ, muqel, ma yella
ssawlen-d yemdukal-nni-inu n Blida, neɣ yella wacu iyi-d-
ceyɛen, ṭṭef-it-id, akka ? ihi ar tufat... » i s-yenna Kamal yerran
aqrab ɣef tayett-is.
« Ma teẓriḍ Ḥsen gma-s n Qaɛqi
inna-s d acu tuɣal
Laṛebɛa ?... » ittaḍsa Saɛid d-iddan d Kamal mi d-ffɣen si
texxamt. S ya u sya mi d-ttwalin Kamal sawalen-as-d akk,
mennan akk amkan-is. Izzi-d ɣer Saɛid inna-yas-d :
« Ad ak-id-iniɣ si tura acu ara k-id-yini Hsen : adtuɣaldikil
amwaman-agiyelladegilibuḍen-iw... ».
Msalamen di sin.
31
Tabṛat
« Ar tufat a Kamal, zzul akk fell-asen ! awi-yaɣ-id taḥbult !! »
is-d-issetbeɛawal Saɛid.
Dqayeq tineggura deg ara mfaraqen sin yemdanen inumen
iɣimi akken, ẓẓayit, ala taḍsa kan i tent-issifsusen.
Kamal deg taksi simmal yettqerrib ɣer taddart-is, simmal
yettmekti-d axxam-nsen ; ayetmas, yessetmas... Yettmektay-d
daɣen tin akken ɣef-i yebna tirga-s, tin akken yezzuzuren ɣef
wussan-is asirem, am wakken yezzuzur usigna aman tettlala-d
tefsut. Yettmektay-d Kahina. Gar-asen tamacahutt n tayri,
tessedhuy ulawen-nni ireg°len ɣer targit.
Kamal, mi akka iṛuḥ ɣer wanda akken amdan yekka-d
nnig wayeḍ dɣa issefran-it ger snat : ad imet neɣ ad ineɣ, akken
iṛuḥ tedda Kahina yid-s d tikti deg wallaɣ-is, d targit deg wul-is,
d asirem deg ifadden-is. Kahina, akken iṛuḥ Kamal iqqim-d ɣur-
s, d tikti deg wallaɣ-is tettnulfu-d d asmekti ger dqiqa d tayeḍ,
iqqim-d Kamal ɣur-s d targit deg wul-is tessicbiḥ-as azekka
akken ad terfed ass-is, yeqqim-d Kamal d asirem issenɣaden ayen
d-irezzun d tigdi ɣer wallaɣ n win iḥemmlen wayeḍ.
Ayen ddren di sin yid-sen, ɣas yal wa deg-sen anda d-
yegra, yessefqad-d ɣer-sen di kra n dqayeq-nni tettidir tebṛatt ger
ifassen n win tt-iɣaren. Ɣef waya i yettɛawad Kamal i leqraya n
tebṛatin n Kahina. D acu kan, seg wasmi d-iffeɣ Blida ur d-iṭṭif
ara Tabṛat-is. Ayen akka ssusmen wussan s tebṛatin n Kahina ?.
« ...ssawḍeḍ-d... »
« ...Amek a emi Muḥ ? »i d-yerra Kamal, am win d-yukin di
ttexmam t-isbelɛen acḥal.
« Nniɣ-ak keč dagi kan, tessawḍeḍ-d » i d-iɛawed emi Muḥ.
32
Tabṛat
« Dagi kan ! ih ! » i d-inna Kamal, d-ildin tawwurt n tkeṛṛust.
Iffeɣ-d deg-s, isferfud ɣer lǧib-is ad d-iddem ad ixelleṣ. Ixelleṣ,
imdel tawwurt.
« Ad isahel Ṛebbi a mmi... » i yenṭṭeq emi Muḥ akken d-iṭṭef
idrimen-nni iger-iten ɣer leqjeṛ-nni tama-s. Ikemmel tikli.
Kamal
ittmuqul deg uṭaksi-nni yettibɛid fell-as, simal
yettibɛid simal yettimẓi zhir-ines. Akken iffel, ɣer wanda ur d-
ittban, imut lḥes-is. Kamal imuqel ɣer ddaw webrid, tban-as-d
taddart-is. Ibda abrid ad ikcem ɣer wanida s-ssawalen medden
Kamal At li.
Deg uṭaksi-nni n emi Muḥ akken yers Kamal, rrant-id
yilsawen ɣer wennar :
« Ur t-ssineɣ ara weqcic-ina a emi Muḥ... » i d-inṭṭeq winna
yeqqimen zdat.
« D mmis n Rabeḥ At li, yemken di lɛeskeṛ i yella, nnwiɣ-as
ad aɣ-d-iḥku amek llan, netta yugi awal, msakit... tamurt-agi
tedda ɣef warraw-is, ur teǧǧi yiwen... ttɣaḍen yelmeẓyen-
nneɣ !...» iyenna emi Muḥ weqbel ad as-igzem awal s westeqsi
winna yellan tama-s :
« Rabeḥ At li, winna yellan di Fṛansa ? »
« Awah ! mačči d winna, wagi d gma-s n win akken si d-
izenzen takeṛṛust-nni n leɛwam-a i Mhenna-nneɣ... »
« Ih ! mmektaɣ-d tura, i tenṭṭelt-nni n teqcict-nni meskint ad
fell-as yeɛfu Ṛebbi, ẓriɣ wagi yellan di Fṛansa, yusa-d, nemyusan
zik nek yid-s, ur d-ini ara yesɛa mmis di lɛeskeṛ... »
Ilmeẓyen-nni yeqqimen deffir, ula d nutni gren-d Kamal
deg umeslay :
« D wagi akken i ixeḍben taqcict-nni n wass-en... ? »
« Waqila mačči d wa d gma-s ? »
33
Tabṛat
« Nniɣ-ak d wa, nnan-d i lɛeskeṛ i yella, ahat ur s-nnin
ara ?... »
« Awah ! ad as-inin, ɣas ur s-ceyɛen ara, llant tebṛatin, ahat
ur yezmir ara ad d-yass imir-en... »
Iddem-itt-id,
Saɛid deg-mi iṛuḥ Kamal iḍelli, ur yufi ara iman-is, ula d
netta ibɣa ad iṛuḥ. Ɣas akken d ass n westeɛfu-ines ur s-yufi ara i
lbenna-s imi ulac ameddakel-is, iqqar deg iman-is « iḍelli kan i
iṛuḥ, xaqeɣ akka, yerna ad iwet dduṛt, d acu ara tt-it-
isɛeddin ? ». Saɛid yennuɣna, ad ikker ad d-yuɣal ad iḍleq, ad
icɛel agaṛu, ad t-issexsi weqbel ad t-ikfu, ad d-yerr tasfift, ad tt-
ikkes ad tt-yerr ɣer ṛṛadyu ; yers-d fell-as lxiq ɣas akken beṛṛa d
iṭij, ittxemmim ma ad iffeɣ ad isseḥmu, d acu yugad, ad d-azlen
wid ara d-inadin ɣer-s ad kksen ɣef wulawen-nsen, netta,
taswiɛt-a, ur ibɣi ara ad isel awal. Iqqim akken ɣef wusu-s izdew
ittmuqul, rsent wallen-is ɣef ṭṭabla-nni yellan tama n wusu n
Kamal, iwala ters fell-as tebṛatt-nni s-id-fkan ṣbeḥ yemdukal-nni
n Blida.
iwala
tettwacegeɛ-d sin waguren-aya, iqqar-as i Kamal deg wul-is : «
acḥal-aya a tettṛaǧuḍ Tabṛat n Kahina, tura mi d-tewweḍ tufa-k-
id ɣer tama-s... ».
Teldid tewwurt
iwhem :
« Ur tṛuḥeḍ ara ? iḍelli kan, d acu k-id-yerran ?... »
Kamal isusem.
« Amek d lxiṛ kan neɣ... ? »
Kamal isusem. Saɛid yekker-d deg wusu, tban-d tigdi fell-as.
« ... Ur tufiḍ ara wi k-iwwin... wa Kamal d acu k-yuɣen ?
hattan Tabṛat-agi wwin-ak-tt-id yemdukal-ik n Blida ... »
Kamal, allen-is di lqaɛa, ibda yettru, yeɣli ger ifassen n Saɛid :
« ...Ayen ara d-tini
Saɛid... temut Kahina, teǧǧa-yi amek ara xedmeɣ ...».
tebṛatt-agi ẓriɣ-t-id s wallen-iw a
izmumeg di zheṛ n Kamal,
Ikcem-d Kamal. Saɛid,
ineqlab wudem-is,
34
Tabṛat
35
Agni n Mḥend
islufuy s tmuɣli
Iṭij n ṣṣmayem isserɣ akk tamurt ; anda tebɣuḍ tserseḍ tiṭ-ik d
tewreɣ ara k-id-yemmagren, grant-d kan kra n tselnin
smektayent-d tizzegzewt, maca, ula d nunti ur tettdum ara fell-
asent tefsut ; akka kra n wussan ad ten-taweḍ tqabact n leqḍiɛ.
Mḥend, ittmuqul deg-sent, ibedd nnig wexxam aqdim, lfeṛca n
uqermud tettnal-it-id ɣer tayett,
i yemɣaḍen,
tiselnin-inna yetḥencen s iɣzer yuli-tent akk asmi tella teysawt d
tilni i ysennin azrar n wussan-is. Irfed allen-is s Aqacur-n-Wewrir,
mazal-it akken, abucic icberber fell-as. Crurdent-d wallen-is ; ɣer
Tala-meṛma, i weksar d Imekrez ittmuqul igran Unagu, ma yella
wacu ibeddlen. Tlatin d aseggas ur yerkiḍ tamurt n baba-s. Zik
akal-agi amzun akken yektal-it s idikel-is, yessen-it tardast tardast.
tbeddel akk tmurt ger wallen-is, deg-mi d-ibda abrid
Ass-a,
ukeṛṛus ass-nni deg-i d-yessaweḍ, si tɣiwant ar taddart, ur d-
kkisent ara wallen-is seg idisan n webrid ; ad iḍil s ya, ad yuɣal ad
yernu s ya, am akken yella wacu yettnadi ; Yettnadi ayen ara s-id-
yinin aql-ak ger wid-ik, di tmurt-ik.
Tegma taddart mačči d kra, bnan medden ula anda akken
yettaddi zik tiqeftin netta d Yidir. Wid-nni yeǧǧa akken tekkes-
asen temẓi iɣimi n tejmaɛt, yufa-ten-id ass-a tuɣal d ayla-nsen.
Lulen-d wiyaḍ ɣer-sen, mi ara t-id-ttmagaren deg iberdan n
taddart, deg wallen-nsen yeqqar-d acḥal d asteqsi ; wi t-illan ?
ma d wagi akken... ? Yeẓra. Yeẓra At-taddart ad awin fell-as awal
ussan-a imezwura, ad sen-yuɣal d iẓid ad leqmen yes tisyar n
wawal ɣef-i d-ttemlilin di tejmaɛt neɣ di lqahwa.
Agni n Mḥend
Mḥend yettḥulfu s yiman-is d abeṛṛani,
tmurt,
ibeddel wakal i t-id-isekkren, ma d netta iqqim kan akken iṛuḥ,
mazal deg-s tirga-nni t-issuffɣen deg wexxam n baba-s. Mazal deg-
s ayen akken t-yessembawlen di temẓi-s.
tbeddel
Faḍma, imuger-itt-id ass-en. Di tafrara, deg iberdan ad d-
temlileḍ kan wid i wumi tekkes temɣer iḍes neɣ wid yettazzalen
ɣef lecɣal-nsen. Faḍma d Mḥend, mlalen di sin, wa ur ibni ɣef
wayeḍ. Imuqel-itt, iwala temẓi-s di-as iseggasen, aṭas iseggasen,
ẓẓay-it almi yuɣal fessus wawal gar-asen, tzul-d fell-as, amer am
tirga-nni
zik timlilit-agi-nnsen ad d-ternu d tasusmi ɣer
yettmeslayen deg wallaɣen-nsen...
« A ɛemi Mḥend !... » izzi-d ɣer deffir, iwala Mumuḥ, yiwen
deg warraw n gma-s.
« ...Inna-yak Baba yyaɣ ad nessew lqahwa... ». Inṭṭeq Mumuḥ
s imeslayen-a, iwwi afus-is ad iḥuk allen-is ur d-nekkir ara deg
iḍes.
« I keč ay abandi ad tesweḍ yid-nneɣ...acḥal ara tesweḍ n
uyefki aṭas neɣ ciṭuḥ ?... » irfed-it-id si tqaɛett, iḥenc-it ɣur-s.
« Aṭas ! ad sweɣ aɛemmuṛ... »
« Azzel kan ihi ma iyi-tezwireḍ... ».
Mḥend issers Mumuḥ ɣer tmurt,
yessegra-yas-d ṣṣut n rkeḍ-is mi yettṣubbu tṛuǧ...
ittmuqul deg-s mi yuzzel,
Yal wa s tmucuha-s, Mḥend, di tlatin iseggasen n lɣerba,
yufa-d gma-s s warraw-is, ur ten-issin, ur issin yemmat-nsen. Mi
ara yettmuqul di dderya n gma-s tettuɣal-d ɣer-s targit-nni t-
isdukklen netta d Faḍma. Ass-a yeẓra asirem-nni d targit kan,
imi
36
Faḍma, ula d nettat tuɣal s warraw-is, imuger yiwen deg-sen, s
tmara i d-yufa tazmert akken ad d-ikkes allen-is fell-as.
Agni n Mḥend
« Wa Karim, kker a mmi !, dayen aṛṛa-yak taguni, ad ak-d-
isawal Yidir ... » i tessawal Faḍma deffir tewwurt n texxamt n
mmi-s.
« Tura ad nefɣeɣ a yih !... »
Karim iẓmi-d akk tazmert yellan deg-s, ijbed akk iman-is weqbel
ad iḍegger fell-as taduli. Imuqel saɛa. Yelsa lqec-is, isared, yeffeɣ-d
s afrag.
« Azul a yih !... »
« Alxiṛ, ṛuḥ siwel-as-d i wemdakel-ik ad d-yas ad issew lqahwa,
azgen n tsaɛett-ayagi ala k-ittṛaǧu i yiṭij... »
Iffeɣ-d Karim imuqel ɣer beṛṛa, ur yufi ara ḤYidir, yuɣal-d ɣer
teldi
tesmar-as-d akeffay,
yemma-s, iqqim tama-s :
« Ur t-ufiɣ ara » (ittezmumug).
Tezmumeg ula d yemma-s Faḍma,
tafeqrajt ad as d-ternu azal-is n lqahwa, tenṭṭeq ɣer--s :
« Amek ara t-tafeḍ, seg ṣbeḥ umeɣbun i d-issawal, keč ijebbed
wusu deg-k am tnifift, a mmi tectaqeḍ iḍes, tenɣa-k snitra ɣef-i
tettɛawazeḍ... »
« Ula d netta yettɛawaz yid-i... »
« ...Wissen kan ma teẓriḍ anda t-ttedduḍ, snitra ur tesuffuɣ
sani... » igezzem-as awal Karim yal mi ara d-tebdu awal ɣef taluft
n snitra :
« i Farid ulac d acu i yi-d-yeǧǧa ad t-xedmeɣ ? tenniḍ-as ɣef
ṛmel-nni dayen skecmeɣ-t-id ? »
« Ttuɣ ad as-iniɣ mi d-yewweḍ... »
« Ini-yi-d kan tura, ḥader kan ad tzeɛfeḍ... »
Karim.
« D acu ? acḥal tuḥwaǧeḍ ? »
i d-yebda awal
37
Agni n Mḥend
« Mačči d ayen-nni, mačči d idrimen bɣiɣ ad iyi-d-tiniḍ...
(ittaḍsa)... »
« ... »
«Wagi d-yusan akka ussan-a, amjaḥ-nni Mḥend At Meqran sliɣ
zikenni... »
« D acu tesliḍ ? Wi k-id-yeḥkan ? d acu tettnadiḍ ad
teẓreḍ ?...ulac d acu yellan ay aɛeggun a ta lǧil ur nettseḍḥi ...»
Tekker faḍma teǧǧa Karim yettaḍṣa.
Karim d yemma-s ur kfin ara awal. Gar-asen leḥyuḍ n tsusmi
yeffren acḥal d aseggas. Imdanen, gnen ɣef waṭas n tmucuha, yal
tamacahutt d tafindutt n tmes, wid tt-iḥedṛen walan-tt s ijajiḥen-
ines, wid d-yussan syen d tusawent, leḥqen-tt-id mi tesduxxun neɣ
mi d-teǧǧa amkan-is d aberkan seg izemmulen.
« D axessaṛ, ur sent-tt-ɛwad ara i tigi ; a ddin-Ṛeb, seg ṣbeḥ i k-
ttɛassaɣ a Karim... »
« Ay Yidir (imeɣ issuk-d afus-is ɣef temgerḍt-is) tikelt-agi,
dayen, yella wacu iyi-ṭṭfen... ». Inna-yas-d akka imuqel-it mliḥ deg
wallen, ad iẓer ma yessaweḍ ad d-issemɣi ccuq deg-s.
« Acu yeḍran ?...tettarguḍ Tiziri dɣa ur tebɣiḍ ara ad d-takiḍ ? »
« Yyan kan tura ad ak-d-ḥkuɣ... »
S kra n wawalen, ɣas d askiddeb, isettu Karim i Yidir, iṭij-nni n
tafrara t-izzan azgen n tsaɛett.
Tuddar n Leqbayel, izurar-nni ɣef idurar, ttuɣalent diɣen
tikwal, am imeṛdaxen-nni yundan, teqḍeɛtuffɣa yeshel unekcum,
ilaq ad iqqim yiwen kra n wussan kan di taddart, akken ad yissin d
acu i d lxiq. Ɣef wayagi i telha tdukkli, am tagi yezdin Karim d
Yidir.
Tadukli, tagmatt, ula d Mḥend yelmed aṭas di tlufa-yagi.
Tlatin iseggasen di tmura n medden, d acu ara tent-isɛeddin amer
38
mači d kra n yemdanen. D acu kan, Mḥend, di lɣerba, ibna ussan-
is akken ur d-yettimlil ara at taddart-is. Acḥal d win inudan ad t-
iẓer ur t-yemlal ara. Tadukli neɣ tagmatt d imɣi d-imeqqin kan
anda llan yemdanen ur nessin ara ansi d-tefruriḍ, Mḥend ibna
tudert-is ɣef wayenni.
Agni n Mḥend
Karim d Yidir, yiwen n uɛekkaz i ten-yewten. Kecmen ɣer
lakul ur ɛeṭṭlen ara deg-s, qucen-tt-id zik. Am waṭas n yelmeẓyen ;
ur d-tufi ara leqraya abrid ɣer wallaɣen-nsen. Yewɛeṛ ad teɣreḍ di
taddart-ik, yewɛeṛ ad d-tafeḍ talwit i wallaɣ-ik di tzeqqa n lakul,
mi ara testeɣbileḍ ɣef tfextin-nni tundaḍ deg igran. Yewɛeṛ ad d-
tafeḍ ifadden ad tzemḍeḍ imru ger iḍudan-ik mi ara yezwir wegris
n ctawi ɣer-sen. Karim d Yidir deg ussan-nni n lakul dɣa i d-tebda
tdukkli-nsen. Nnuɣen acḥal n tikal, wa yuker i wayeḍ tiqeftin, wa
yessenqer-itent i wayeḍ akken ur d-ittaṭṭaf ara ugar-is n imerga.
Ksan akken acḥal iseggasen, nnuɣen ɣef wanwa ara d-yerren lmal
mi ara yettceṭṭib ɣef tneqlin n medden, uraren, xedmen di txidas
ayen ur d-nettunebdar ara, myergamen, yal wa yurad s tsusaf n
wayeḍ ; akk tilufa-yagi di taddart n leqbayel, ssawaḍent ɣer snat n
iya ad d-ǧǧent sin icenga, ara yettemyergamen di
tɣawsiwin :
temɣer s lemɛun zdat n tejmaɛt, iyya ad ssiwḍent ad semmlilent sin
ad uɣalen d imdukal ad ttemsawalen s axxam. Karim d Yidir akken
i sen-teḍra.
« Ad ternuḍ lqahwa a Dda Mḥend ? »
« Waqila dayen... »
« Akken i k-ihwa. A Mumuḥ, yyaɣ a mmi (iqerb-d mmi-s) ṛuḥ
inni-as i yemma-k ad ak-d-tefk, tiwlafin-nni, yellan di tbalizt...
(yuzzel Mumuḥ i setbaɛ-as Baba-s awal)... s ttawil kan... »
« Imi tenniḍ, i d-inṭṭeq Mḥend, axxam-ina n Baba, ma tebɣiḍ
ad s-nɛiwed, aqli wejdeɣ ur ttxemmim ara ... »
39
Agni n Mḥend
« yella-d niqal di ddehn-iw ad sen-ɛiwed, tura tekcem-d taluft
nniḍen, iḍelli mi yi-d-yessawel akken Wakli Iheddaden... »
« D lxiṛ kan !... » i d-isteqsa Mḥend.
« D lxiṛ, yusa-d ɣef lemnasba, issumeṛ-d Tiziri, i mmis-nni
ameqran Smaɛil... »
« Meqqer fell-as waqila... »
« Amer am wannect-en, ulac deg-s, d axeddam di ṣeḥṛa, yewwi-
d iman-is... teẓriḍibna weḥd-s, tagi, ulac akk win tt-ixedmen di
taddart.»
« I teqcict tenniḍ-as ? » i yesteqsa Mḥend.
« Mazal ur teẓri ara ula d yemma-s... ḍegreɣ-as kan sin
wawalen... mačči d aɣbel, amer am wayen... ṛṛay-iw d ṛṛay-
nsent... ». I yekfa Saɛid awal weqbel ad isiweḍ lqahwa s imi-s.
Yuɣal-d Mumuḥ, iteddu-d yettzenzun.
« A Mumuḥ aɛni ur tṛuḥeḍ ara ? »
« Tenna-yak yemma ur ẓriɣ ara anda-tent... » i d-isgemred
weqcic-nni.
Ikker Saɛid, iqerreb ɣer tṛuǧ-nni issawel :
« A Tiziri (terra-yas-d awal iban-d ṣṣut-is mbaɛid deg wexxam n
wadda) ṛuḥ kan a yelli ɣer texxamt-iw, ldi tabalizt-nni tazegzawt,
awi-yi-d, takeṛṭunt-nni n tewlafin... ad n-tafeḍ kan s ufella, awi-
tent-id ad tent-iwali ɛemmi-m... ». Yuɣal-d Saɛid ɣer wemkan-is,
yufa-d, Mḥend Yetturar netta d Mumuḥ inna-yas :
« I keč a Dda Mḥend, am wakken i k-d-tenna Xalt-nneɣ, ilaq ad
tnadiḍ ad d-tawiḍ amwanes, llant yessis n leḥlal... » Imuqel ɣer
Mḥend
wezmumeg, dɣa ikemmel ameslay inna-yas :
« Mazal-ik meẓẓiyeḍ acu s-teqqareḍ » Igzem awal, tekcem-d
Tziri :
« Azul fell-awen, azul a Dda Mḥend... »Tefka-yas takerṭunt-nni
n tewlafin i baba-s.
« Axiṛ a tuḥṛict » i s-d-yerra Mḥend.
40
aqerruy-is,
yetthuzzu
iwala-t
yimi-s
ɣef
yeḍbeɛ
Agni n Mḥend
Saɛid ildi takeṛṭunt-nni n tewlafin isuffuɣ-d ayen d-yeddann deg
i Mḥend ad tent-iwali.
ufus-is, ad sent-ittmuddu yiwet yiwet
Mumuḥ, terfed-it Tziri, ṣṣubben s axxam n wadda. Saɛid iddem-d
tawlaft, ifka-yas-tt i Mḥend inna-yas :
« Tagi asmi d-yusa babat-nneɣ si lḥiǧ... »
« Melmi d-iḥuǧ ? » i yesteqsa Mḥend.
« Asmi d-tlul Tziri, di 74 ...» i s-yerra Saɛid.
« I wagi, mačči d Dda Ɛmeṛ Iheddaden ? » i yesteqsa Mḥend.
« D Dda Ɛmeṛ ih, netta meskin, 4 iseggasen-agi id aɣ-yeǧǧa,
yelli-s, aseggas-agi ara teddu ɣer Tiɣilt... »
« Tecfiḍ asmi ɣ-d-yufa di
yettwaṭṭef Taher Iḥemmucen... »
imi t-id-udreḍ ...teẓriḍ yemmut, aṭas
« ...Taheṛ Iḥemmucen,
ayagi, amzun yewwi deɛwessu, yuɣal yexser dayen kan, tisssit, ur
d-ittnejmaɛara di teɛwint n ccix... ad tezreḍ lmektub n Faḍma... »
« i tewlaft-agi, melmi-tt ?... » i yesteqsa Mḥend akken ad ibeddel
awal Saɛid.
tebḥirt-nni-ines n teɣzut, asmi
Kra n wudmawen di lkaɣeḍ, smektan-d Mḥend, s iseggasen i
s-iṛuḥen ger wid-is.
Imawlan-is, wwin amur-nsen di
tudert, ṛuḥen, gma-s
yeɛmeṛ axxam ; ssin warrac d snat n teḥdayin, yiwet deg-sent ;
Tiziri, teweḍ-d d tameṭṭut katen-tt-id inexḍaben. Tlatin d aseggas,
tbeddel ula d tutlayt : « azul ! » id asen-d-tenna zgelli Tziri,
yezmumeg mi d-yemmekta.
Wid akk yessen, yal wa anida yessaweḍ tikli deg webrid n
tudert-is, wa yekfa fell-as usawen, wayeḍ, ibeddu tikli deg-s, yal
wa d amek yufa, kra deg-sen kfan tikli, am wi yecban imawlan-is.
Mḥend, d ttexmam-agi t-id-yewwin ad ikcem axxam-nni
deg-i d-yekker. Ildi tawwurt temmuger-it-id temẓi-s ; d teṣwiṛa n
baba-s d yemma-s. Yal tiɣmert ad d-ittnazaɛdeg-s wesmekti. Dagi
kan, anda akka, isenned ukufi-yagi ameqran, dagi i yettemrurud asmi akken, d-yuɣal baba-s si lɣerba i tikelt tamezwarut.
Yuɣal-d ɣer-s lexyal-is, mi d-yetteli tabalizt-nni-ynes :
« Wa Mḥend ! tagi inek ! ad k-tettwanas d izamaren mi ara ten-
tekseḍ »
Ifka-yas-d tajewwaqt d tazeggaɣt. Yemma-s mi ara tt-id-yemmekti,
yettwali-tt s imeṭṭawen, yuɣal-d lexyal-is mi teqqim ɣef wemnaṛ n
tewwurt. Afus-is ɣef umag-is. Yuɣal-d ṣut-is mi
tesnewniw :
« nwekkel-asen Ṛebbi i wid k-isuffɣen i leɛqel-ik». Netta, irfed-d
tabalizt-is ad iṛuḥ. Ass-en imi yṛuḥ, ur yumin ara ad d-yas wass i-
deg ara d-yuɣal, iṛuḥ akken ur d-ittuɣal, yerwel akken ad ittu
Faḍma, d imawlan-is, d taddart-is...
« A Mumuḥ ! anida telliḍ ? yyaɣ kan » i tessawel Tziri.
« D acu, ur cucufeɣ ara... »I d-yerra Mumuḥ i ɛewlen ad ittru.
« Yyaɣ mačči d acucef ay aɛeggun, ma tebɣiḍ ur k-cucufeɣ ara
yyaɣ » Iqerreb-d weqcic-nni, teḥka-yas Tziri s ameẓẓuɣ-is tenna-
yas :
« Ssel-iyi-d, ad kk-ceyɛeɣ, ad tṛuḥeḍ, awi-yas lkaɣeḍ-agi
i
Karim, tura mi ara d-iɛeddi zdat n tewwurt, ma tewwiḍ-as-t ak d-
rnuɣ taḥbult »
« Ggal-d !... »
« S yexf n yemma, ṛuḥ tura ad k-tt-id-heggiɣ... »
Mumuḥ yeddem lkaɣeḍ-nni iffeɣ ɣer zdat n twwurt, Tiziri tḍal-as
tenna-yas :
« Qqim kan dinna ! mi d-iɛedda efk-as-t ».
Ma ɣer wid meqren ɛeddant tmucuha, wid d-ittnekkaren am
Karim d Tziri, sɛan diɣen timucuha-nsen. D timucuha ffrent ɣef
wallen n medden. Tayri s teqbaylit, am yemɣi-nni n tili ; ittagad
tafat d tmuɣli. Mi ara tettwikkes tegnitt-nni n lakul d issemlalayen
di temẓi, d lekwaɣeḍ kan d wallen i d-ittɣiman d inagan ɣef wayen
ttidiren wulawen. Timucuha-yagi yetturaren ger yelmeẓyen, xeṭṭa n wanda d-ffɣent i tlisa n temẓi, mi ara twaliḍ sin yelmeẓyen
dukklen akken, rran-tt
lweɛd n tikli ɣer yigran, ɣas ini d
timucuha-yagi d-gren gar-asen.
Agni n Mḥend
i
« Wa Karim ! ! sani akken ? ur d-qqar ara daɣen ad nɛeddi
syen... »i yenṭṭeq Yidir mi yeḥbes di tikli.
« Ur nettɛeṭṭil ara... »
« Keč ad d-ẓreḍ tamdakelt-ik nek ad qqimeɣ, ad beddeɣ din...
ur teffiɣ ara fell-i... arǧiɣ-k azgen n tsaɛett, ad n-ternuḍ tayeḍ
tura, dɣa d ayenni kan i yxuṣen ad isqef wass-agi s tiẓẓanit...»
I s-yenna Yidir weqbel ad yaker aḍar ɣer deffir, niqal iteddu ad
yeǧǧ amedakel-is, isawel-as Karim :
« Awah mačči dayen-nni, ad ẓreɣ kan ma yella wacu ara s-d-
tefk i Mumuḥ, yyaɣ ur tmesxiṛ ara... (yuɣal Karim kra isurrifen
ɣer Yidir izuɣer-it-id deg ufus) ur tettaweḍ ara dqiqa, ma d Snitra i
tugadeḍ ur tt-nettaf ara, teẓriḍ Mulud, ad t-naf igen, Sliɣ-asen
leɛca ɣer yemɣaḍen, ffɣen ula d nutni qqesren ».
Karim d Yidir, i ten-issemlalen daɣen, mačči kan d temẓi.
Mlalen s targit i yetturaren deg wallaɣen-nsen. Karim d Yidir, seg
yelmeẓyen-nni, yebɣan ad d-inin kra i medden akk, ttidiren tayri,
bɣan ad d-slen akk medden i yismawen n tid yezzuzunen ulawen-
nsen. Tturaren, cennun, snulfuyen-d tizlatin, ssedhuyen yess-ent
ussan-nsen d wussan n tezyiwin-nsen. Asmi llan di lakul yakan, i
cnan timeɣriwin-nsen timezwura, syen akkin, imi tt-id-qqucen ɣef
zik, aladɣa Karim, ḥnunfen almi ssawḍen ad d-aɣen snitra-nsen
tamenzut. Di taddart daɣen, uɣalen i yelmeẓyen d imdukkal ukud
fessus-it wuḍan n ctawi d wuḍan unebdu. Targit tgemmu yid-sen,
almi d-yewweḍ wass deg-i tuɣal am tebḥirt-nni n teɣzut, tṛebba-d
wid tt-iḥemmlen d wid yusmen deg-s dɣa budden-as aquccu.
Uɣalen di taddart, ɣer kra n wid yettawin laẓ deg wallaɣen-nsen, d
icemmatenntaddart. Ɣer wiyaḍ nniḍen, mazal-iten d ilmeẓyen ad
d-yas wass ad d-akin ɣer ddunit u snitra-nni ad tuɣal d tawriqt deg
43
wezmam n temẓi, ttun d acu yuran deg-s. Acḥal d tikelt i slan i wid
i sen-innan : « tebɣam ad telfum am Mjaḥ At Meqran... ». ussan-agi
kan i ẓran anwa i d Amjaḥ nat Meqran. Amjaḥ-nni yuɣal-d, Karim
d Yidir yal mi ara t-walin, ttmennin awal ɣur-s.
Agni n Mḥend
« Wa Karim, acu tenniḍ limer ad nṛuḥ ass-a ad nqesser d
Mḥend At Meqran (imuqel-it-id Karim am win yebɣan ad as-yini
amek ?) ih, ad nruḥ ɣur-s ad as-nini nebɣa ad nqesser yid-s, d
l’artistea mḥayen-k, ufiɣ ass-en isem-is deg uḍebsi, d aqdim n
Lḥesnawi... tizlitt-nni n wass-en limer ad tt-nekfu »
« Anta ?... »
« Tinna Agni n Mḥend... tenniḍ-d ad tt-nexdem am akken agni n
taddart ad nuɣal ad s-nsemmi fell-as...
tameddit-a ad d-nawi
snitrat-nneɣ ad sneqqim acu tenniḍ ? »
« D tikti kan... ad nwali »
Yidir isusem ciṭṭ, Karim igumma ad d-yenṭṭeq am wakken
yettxemmim, yuɣal-d Yidir ɣer wawal, ṣut-is iṛuḥ akken ɣer
uqesser d wezmumeg :
« Nnan-d zik, niqal d Mḥend ara yaɣen yemma-k, Nna Faḍma,
ugin ad a-tt-fken imi icennu, tesliḍ s wakka ?... »
« Sliɣ ih... wa yidir, keč qqim kan dagi tura, nek ad ɛeddiɣ ad
ẓreɣ ma yella Mumuḥ-nsen, ma yella wacu s-d-tefla Tziri... »
Karim, iwwet kra isurrifen, Yidir isenned ɣef tesga t-iqerben, i
ttmuqul melmi ara d-yuɣal wemdakel-is, ur iɛeṭṭel ara iban-d,
iwala-t mi d-iteddu, akken d-yiweḍ tama-s bdan tikli s ttawil.
« D Tabṛat i s-id-tefka i Mumuḥ ? d acu yellan deg-s ? d acu k-
id-tenna ? » i yesteqsa Yidir Karim. Karim, netta, yugi ad d-yekkes
allen-is ɣef tewriqt-nni. Ikfa leqraya n tebṛatt, ifka-yas-tt i Yidir.
Yidir iḥbes tikli, issuk allen-is ɣef wayen yuran deg-s, yuɣal ilḥeq-d
Karim inna-yas :
« Ur tqebbel ara, ula d baba-s ahat ur iqebbel ara, meqqer fell-as... »
« ẓriɣ ad d-teḍru kra n wass, d acu kan, mačči tura... »
Agni n Mḥend
Mḥend yeffeɣ-d deg wexxam deg-i d-yekker,
imdel-d
tawwurt, imuqel deg wefrag, rsent wallen-is ɣef teblaṭṭ-nni deg-i
yettɣima jeddi-s. Iqerreb Mḥend, issekna lqed-is akken ad iɛeddi
ddaw n tjanǧart, iqqim ɣef tablaṭṭ n jeddi-s ; tablaṭṭnjeddi, akka i
s-qqaren deg wexxam i tmekkant-agi i yeffren Saɛid At Meqran d
arfiq n tudert-is. Yettmektay-d Mḥend jeddi-s Saɛid, amek akken i
tga tmuɣli-s, i medden akk, drus-iten wid izemren ad t-qablen s
wallen, wama s wawal, fell-as i nnan : « Saɛid At Meqran; win
yewwetswawalurijebbeṛuriḥellu». Mḥend, ula d netta, d awal i
t-issuffɣen di taddart, mači d yiwen wawal, d awalen, mazal-iten
ar ass-a ttṣenṣinen deg wallaɣ-is am nnaqus Iṛumyen... Jeddi-s ɣef
teblaṭ-agi i yeqqim asmi s-yenna : « ... AtMeqranurd-ttaǧǧanara
iqlanǧiyen!... ».
isuter-d lemnasba,
« Wa Tiziri ! » i yessawel Saɛid i yelli-s.
« Aqli-yi-n a bah ! » i d-terra awal Tziri, d-iteddun ad d-tekcem
anda qqimen baba-s d yemma-s.
« Mdel tawwurt, qqim-d, (iqeɛed Saɛid iman-is iṣub i wallen-is
akken ad d-ibdu awal d yelli-s)... teẓriḍ ass-en... d Akli Iḥeddaden i
d-yusan,
i mmi-s Smaɛil, nek d yemma-m
neẓra-t d argaz d wawal, muqel tura kemmi ma twejdeḍ neɣ ad
sen-nefk lweqt... » Tiziri
Saɛid akken d-
temmuqel yemma-s.
isuffeɣ imeslayen-nni, iddem yelsa talaba-s, iffeɣ.
« A yemma amek ur as-tenniḍ ara am wakken d-nenna
iḍelli ?... »
« Mazal ur tessineḍ ara baba-m ? mi ara ibed ɣef wawal, ur t-
isseɣlay yiwen... »
« I Karim ? »
« Yeẓra, smeɛneɣ-as awal, inna-yam wid tent-ibennun ɣef tidett
di tlufa-yagi, ttbanen-d, mači... »
45
Agni n Mḥend
Karim d Yidir di tsusmi i d-ṣubben abrid-nni n teɣzut. Ala
ṣut n rkeḍ-nsen i d-yufraren si ddeṛk n tzemmar-nsen di teksert.
Yidir ibɣa ad as-yuɣal i Karim d amdakel ara s-immlen tafat, inna-
yas :
« Amek ara txedmeḍ ih ? ad as-tiniḍ i yemma-k neɣ i Farid-
nwen, ilaq ad truḥeḍ ula d keč ad tbegneḍ iman-ik tebɣiḍ Tiziri, ad
truḥeḍ ɣef zik lḥal, skud ur frin ara awal nutni d Smaɛil
Iḥeddaden... »
« Amek ara ruḥeɣ daɣen keči ?...
Meqran... »
« Akken yebɣu yili, keč xdem ayen yellan sɣur-k,
yemma-k, ruḥ yid-s, ad teẓrem amek ara wen-d-inin... imir-en...»
« Ad nwali, tameddit-agi ad ẓreɣ... » i yekfa awal Karim d
wemdakel-is Yidir.
Iban iqṣed-itt Saɛid At
inna-s i
"Aqlanǧi", wagi d yiwen seg wawalen, yettṣenṣinen deg
wallaɣ n Mḥend. Iffeɣ-d deg wefrag, yerra-d taḍeryist deffir-s, ibda
tikli ger tzenqatin n lḥaṛa taqdimt, am akken ixeddem zik, asmi
yeslufuy i yzenqan n taddart, yettnadi ad d-yemlil Faḍma, weqbel
ad iffeɣ tamurt...
« Axiṛ fell-akent ! »
« Axiṛ lɛafya... (anwa wagi i s-tenna tmeṭṭut-nni i tayeḍ s tufra
kan) »
« D Mḥend At Meqran... » i s-d-terra s wesḥemḥem.
« Wa lɛeslama-k ɣer wexxam-ik a Mḥend... (yerra-yas-d Mḥend
i slam-is tɣum-it s imeslayen i s-tezuzer weqbel ad yibɛid fell-as)
Cwi a mmi mi d-jbiḍ, nwekkel-asen Ṛebbi i wid k-issuffɣen i
leɛqel-ik... »
Mḥend isseḍfer isurrifen wa deffir wayeḍ, akken ad yerwel
i
wayen d-yeddan d tamenguct ɣef imeẓuɣen-is : "...nwekkel-asen
Ṛebbi i wid k-isuffɣen i leɛqel-ik...". Mḥend iɣerqen di ttexmam
yeduqes-d i win d-izulen fell-as :
« Azul a Dda Mḥend »
46
« Azul a mmi (iḥbes Mḥend ɣas akken ilemẓi-nni iɛreḍ niqal ad
ikemmel) ...tgerzeḍ ? » ifka-yas Mḥend afus-is i ylemẓi-nni.
« Aqlaɣ kan ! d imukan... »
Mḥend ikemmel abrid. Ilemẓi-nni, di tikli-s iɛawed imuqel-d ɣer
Mḥend mi yeffel i tezniqt Iḥemmucen.
Agni n Mḥend
lqec-is,
ibeddel
iqqim-d ɣer
ikkes wid lxedma,
« Azul a Faḍma Nat li !... » i yenṭeq Farid ɣer yemma-s.
teḍsa-yas ɣef wawal-agi yennum
temuqel-d deg-s
Yemma-s
yeqqar-as-t : FaḍmaNatli.
« Lɛeslama-k a mmi, ak d-heggiɣ imekli ?... »
« Heggi-d, i waman ? ad sired-aɣ kan s wigi yellan di tzegzawt-
agi ?... »
« Sired kan anda tufiḍ, a mmi ma yehda-ten Ṛebbi ad sen-id-
serḥen tameddit-agi yemɣaren n taddart...».
Farid yessared,
lmida yufa-d yemma-s la s-d-ttheggi imekli.
« Teẓriḍ wi d-mugreɣ imi d-tedduɣ a Faḍma Nat li? »
« Anwa ?... »
« D amjaḥ-nni d-yuɣalen, Mḥend At Meqran... yettɣiḍ-iyi mi
ara t-waliɣ... »
« ... Ifelfel ad teččeḍ, almi d ṣmayem i d-kkseɣ-d timezwura,
tid-nni ẓẓiɣ deffir wexxam, dima d tidak i d-ittewjaden d
tineggura, yemken imi ddurint... »D assegrurej i d-ssegrurej Faḍma
imeslayen-agi i mmi-s akken ur ittkemmil ara awal i d-yebda ɣef
Mḥend. Farid, yeẓra, tesselmed-as ddunit ur ittaẓ ara ɣer wanda
ffrent tmucuha n yiḍelli, ibeddel awal, iwelleh-it ɣer tmucuha n
wass-agi.
« I karim yuki-d a yemma ? » i yenṭṭeq ɣer yemma-s.
« Yuki-d, d acu kan, iṣub ɣer Laṛebɛa, netta d Yidir, ayen ?... ma
d ṛmel-nni yessekcem-it iḍelli... »
« Mači d ayen-nni...
Faḍma aniwel imekli.
tesliḍ s Smaɛil Iḥeddaden ?... » teḥbes
47
Agni n Mḥend
« D acu ? d lxiṛ kan ? » i testeqsa.
« D lxiṛ i kra d neqma i Karim (Faḍma tzad ɣer-s tigdi) sliɣ-t
nek ar yiwen, leɛca... nnan-d ibɣa ad ixḍeb Tiziri n Saɛid At
Meqran... »
« Ula d Karim waqila ters tiṭ-is ɣef teqcict-nni ... » I d-tenṭeq
Faḍma ɣer Farid.
« Zeɛma waqila, ur teẓriḍ ara a Faḍma Nat li, netta fell-as kan i
yesgenbir dagi di tmeɣriwin n taddart (yemma-s mi s-d-yenna
akka tecmumeḥ). Ɣef waya i m-d-nniɣ d nneqma fell-as, lḥaṣun ma
yebder-am-id ad nruḥ ula d nekkni ad tt-nexḍeb, nek qebleɣ ur
ttuɣaleɣ ara d tiẓemmit, inna-s akka... »
Faḍma imi tesla i Farid yenna-yas-d akken, tenna deg wul-is :
« teǧǧiḍ-dwik-yifenaTaheṛiḤḤemmucen...». I mmi-s tenna :
« Ikeč ? melmi ? neɣ akka ara teqqimeḍ d aɛezri ? tiḥdayin akk
steqsayent-d fell-ak... »
« Aha ? s tidett ? cebḥit meqqar kra tigi d-is-teqsayen ?... »
D tameddit, tajmaɛt tuɣal am tburgenna n tweḍfin ; mlalen-
taddart. Haten sqacwen-d akken ma llan, qeccuc
d akk wat
meccuc. Yidir ibed d kra yelmeẓyen ddaw n teslent Uḥemmud,
akken kan iwala Karim yeffeɣ-d si tezniqt Iḥemmucen, iwwet kra
isurrifen metwal-is.
S wecmumeḥ i t-id-imuger Karim. Mlalen ṭṭfen tasawent ad d-
sseɣlin awalen s tikli.
« Amek ih ? acu k-d-tenna yemma-k ?... »
« Twenneɛmači d kra, ufiɣ, teẓra, yenna-yas Farid... Awah
Farid-nneɣ d L’artiste» Karim ittezmumug.
« Amek ihi, amek i tt-tefram, d acu ara txedmem ?... »
« Ih, azekka ad ruḥen nettat d Farid ɣer Tziri... »
« Ihi ad aɣ-txelseḍ leqhawi... »
« Ad nẓer tura acu ara sen-id-inin... »
48
Agni n Mḥend
Mḥend, iɛreḍ ad iqqim ugar n wakken izmer ger wat
taddart ur izmir ara. Awalen am wassif i d-ttẓegẓugen, d acu kan
neqqlen akk ɣer yiwet n temda ; bɣan ad ẓren At taddart d acu ara
yexdem wemjaḥ-agi d-yennulfan akka i lxeṛ n ccib-is. Ayen akka
ttnadin ad t-ẓren yemdanen mači d uffir deg wallaɣ n Mḥend,
netta yusa-d ad yettwamḍel deg wakal-nni s id-yefkan ifadden-is
imezwura, yusa-d ad iwali ɣer wallen wid-nni ɣef-i tbed tudert-is.
« Ad iyi-tsemḥem kan ihi, nek ad kkreɣ ad ɛeddiɣ... » I yenṭṭeq
Mḥend ɣer tarbaɛt-nni ukud yeqqim.
« Ruḥ di laman... »
I s-d-rran s leḥdaqa sya u sya, weqbel ad d-rren awal fell-as imi t-
walan iffel ɣer wanda ur tettizmir ara tmeẓuɣt ad ferreh d acu
ttmeslayen yimawen.
« ...Wihin tura i d-inṭeq yiwen deg-sen ur s-id-tecfim ara
kenwi ?. Wihin, infa iman-is asmi yugin ad as-aɣen Faḍma nat li,
tameṭṭut n Taheṛ Iḥemmucen, ad fell-as yeɛfu Ṛebbi, ugin ad as-tt-
tarbaɛt
imi yekcem ɣer tarbaɛt yettɣenni di Lezzayer,
fken,
iqlenǧiyen. Cfiɣ, meskin, ula d jeddi-s, baba-s, ad fell-asen yeɛfu
Ṛebbi akk, ur d-bidden ara yid-s, iruḥ, deg wass-en, yiwen ur t-iẓri,
nek almi d asmi sɛeddaɣ acḥal d aseggas di lɣerba i t-id-mmlaleɣ,
yiwen wass deg webrid, qrib ur nemyeɛqal... dɣa ala ass-en...»
Ttbeddilent tudrin udem, ma ɣer wid yecban Mḥend taddart
ad teqqim d agelmim yeffren aman-nni n yilindi d wid useggas-a.
Karim asmi d-uɣalen yemma-s d gma-s deg wexxam n Tziri, ur
yufi ara ɣer-sen ayen icennu di tezlatin-ines. Inna-yasen-d Saɛid At
i Bu-gitar... aqcic mazal-it ur
Meqran : « ...ur ttakeɣ ara yelli
ixedem». Am wakken i s-d-nnan zik i Mḥend.
Aqlanǧi neɣ Bu-gitar, awal d yiwen, bedlen-as kan taduli.
Aqlanǧi, yenfa Mḥend ɣer tmurt-nni deg-i ur d-yettemlil ara allen
ara t-iɛerrin s unexzur. Bu-gitar, yenfa Karim ɣer wanda akken
49
tuɣal ddunit d yir targit kan, teshel takayin deg-s i wid izemren ad
qablen tamettant am netta.
Agni n Mḥend
Ass yewweḍ talemmast-is, At taddart, akken ma llan, bedden
d tirebbuɛa zdat n tejmaɛt. Tafukt di tlemmast igenni, ttgabaṛen
akk medden ad as-rewlen, ddurin tiselnin n tejmaɛt, wiyaḍ ddurin
tisegwa n yexxamen d-iqerben. Akkin,
ttbanent-d trebbuɛa n
tmeqbert. Yettban-d wesgemred n yemdanen
yelmeẓyen di
yettmeslayen ɣer iciwan-nsen d ṣut n yelmeẓyen i qqazen sin
iẓekwan, yettuɣal-d ṣut n igelzyam-nni yettṣenṣinen di lqaɛa.
Farid, iqqim, ɣer Xali-s, allen-is kkawent deg imeṭṭawen, ikker xali-
s :
« Ṣber kan a mmi, nek ad ɛeddiɣ ɣer yemma-k, ma cwi-tt
kra... »
Saɛid At Meqran, iqqim ɣef teblaṭ n jeddi-s, i ttmuqul di lḥaṛa-nni
deg-i yemrured netta d Mḥend.
« Dagi telliḍ a mmi-s ɛemm, yyaɣ kan tura qrib ad t-id-nessufeɣ,
ad ig Ṛebbi yeǧǧa-yaɣ-d lbaṛaka, ad yazen Ṛebbi
i
Yḥemmucen, ula d nutni msakit... Dda Mḥend meskin, yura-yas-
tent akka ; seg uẓekka n lɣerba ɣer win n ddunit... ».
ṣber
« D acu tettmuquleḍ akka ? » i tenṭeq Tziri ɣer Yidir akken
Iṭij n Ṣmayem isserɣ akk tamurt, anda tebɣuḍ tesserseḍ tiṭ-ik
d tewreɣ ara k-id-yemmagren, grant-d kan kra n tselnin
smektayent-d tizzegzewt, maca, ula d nunti ur tettdum ara fell-
asent tefsut ; akka kra n wussan ad tent-aweḍ tqabact n leqḍiɛ.
Yidir ittmuqul deg-sent.
-
ad t-id-ssukes di ttexmam s-yuɣalen d tanumi seg wasmi t-tessen.
« Ulac... »
« Leɛca, kra yekka yiḍ tukiḍ, ayen ? »
« Kan akka, i Karim yuki-d neɣ mazal iṭes ?... » i yesteqsa Yidir.
« Yuki-d, tura i s-ffkiɣ ayefki... ad ruḥeɣ dɣa ad t-id-saliɣ...»
« Glud s snitra-nni, awen d-awiɣ yiwet »
50
Agni n Mḥend
« D tizlitt tamaynut ? ɣef waya ur tgineḍ ara leɛca ? »
Tekcem-d Tziri snitra deg ufus, Karim yeṭṭef-as-d afus nniḍen.
« Karim ! azul, yyaɣ ɣer baba-s » irfed-d Yidir mmi-s di lqaɛa
isuden-it, yerra-t ɣer irebbi n yemma-s. Iddem-d snitra, iqeɛed
anzizen, ixbec fell-asen :
« A mimi tizlitt-agi nexdem-itt nek d yiwen qqaren-as Karim
akka am kečči, nsemma-yas agni n Mḥend...
Tikli, ala tikli i sneɣ. Telha tikli i wid s-izemren.
I kenwi, d acu s-d-tessuksem i tikli ? Mi ara tleḥuḍ a bu-
ssin iḍarren, a mmis n tmeṭṭut, tettedduḍ am wakken ddan
waman (aman d medden dagi). Mi ara tleḥuḍ, tettedduḍ
am wakken tetteddu lqaɛa. Ula d nettat tleḥu ih ! tettezi ɣef
yiman-is,
teddawaṛ ɣef yiṭij ! akken ara tkemmel alamma
yewwet-itt ṣriɛ, asmi ara teṣraɛ, ad temdeṛkal, ad aɣ-tenfeḍ ɣer...
igenni. Ass-en ma yella win t-iddren, d win i d nnger n ddunit. I
sya ar imir-en telha tikli ! ddut ! ččaṛet
izenqan !
tuddar timdinin !...
iberdan !
Tikli, d aya i d amur-nneɣ nekkni, seg wid akk yettidiren
di ddunit, ala amdan i iteddun, imi iɣersiwen nutni d aṛabaɛi
ttṛabaɛen, iselman neɣ ifṛax ur aɣ-d-cqin ara ssaɛt-agi.
Tik’li, tik’li, tik’li: amdan, akka i iteddu, ɣef sin iḍarren.
Yett’ṛa’baɛ, yett’ṛa’baɛ, yett’ṛa’baɛ: aɣersiw, netta, akka i
yteddu, netta iteddu ɣef ṛebɛa iḍarren.
Telha tikli, INCṬAYN (EINSTEIN), iḥemmel ad ilḥu, iḥemmel
tik’li. Netta, akken teddun iḍarren-is i iteddu wallaɣ-is, ixeddem
mačči d lbuṛ. E=mc2 , ur tt-id-ittaf ara limer di tejmaɛt i yeqqim
neɣ di Lqahwa. Ula d keč, di lqahwa neɣ di tejmaɛt, mačči d
yiwet ara tɛaseḍ ; err-as i wihin, smejger-as i wa, rgem wayeḍ,
ḍegger tameẓuɣt akkin ma mačči fell-ak i heddṛen ; mačči d
51
Tikli
yiwet ara tɛaseḍ. Ɣef wayenni, EINSTEIN iteddu kan weḥd-s.
EINSTEIN, mačči d aqbayli.
Telha tikli,
telha tufam-d medden akk leḥun, seg
wasmi d-tecfa ddunit, ula d nekkni ma tecfam akken kan d-nlul,
didac, didac, didac ; mačči akka ad aɣ-slemden tikli?
imi
D acu kan, ulamma tikli ɣef medden akk, yal wa amek i
iteddu, llan ula d wid i yett’ṛa’ba’ɛen !. Tik’li daɣen mačči yiwet i
yellan : mačči akk medden am EINSTEIN ; netta ileḥu ittaf, llan
kra, u aṭas yid-sen, leḥun ur ttafen iqiḥ. Ma d nek, nek leḥuɣ
ttafeɣ iman-iw.
Acḥal n tikwal i d-teḍra ; lḥiɣ ufiɣ iman-iw ; ttafeɣ iman-
iw anida ulac win yellan, tikwal mi ara yafeɣ yella win yellan
anida akken i s-qqareɣ ad afeɣ iman-iw, fehmeɣ taluft ; qqareɣ-
as ahat ula d netta dagi i yufa iman-is. Tḍerru-d akka tikwal,
iman-is d yiman-iw, nufa-ten deg yiwen wemkan, nutni
myusanen, nekkni ur nemyusan ara.
Yiwen wass, ufiɣ yiwen anida akken i s-qqareɣ ad afeɣ
iman-iw, dɣa akken wḍeɣ, netta iṛuḥ, yerwel-as yiman-is, dɣa
iḍfer-it deffir ma ad t-id-yaf. Nek daɣen, imi s-srewleɣ iman-is i
tekcem-iyi-d tizitt ; amek akka, uɣaleɣ d awaɣzen
yiwen,
srewleɣ-as i yiwen iman-is, dɣa imi d-bedreɣ taluft-agi, nuɣaɣ
nek d yiman-iw, zeɛfeɣ-t yerwel fell-i, ḍefreɣ-t ula d nek deffir :
« aṛǧu ah !... ».
Tikli telha, imi akken, nek aqli-iyi la leḥuɣ.
Bṛiṛu, ula d netta iḥemmel tikli. Iteddu am wiyaḍ, d acu
kan, iteddu daɣen ɣef wiyaḍ, mi s-id-nnan ad ilḥu, ad ilḥu. S
anda sen-yehwa iteddu, ɣef wayen sen-yehwan ad iddu. Ɣef
52
Tikli
Tmaziɣt di Lakul, di Tili. Ɣef tugdut, ɣef weɣmis, ɣef tmeṭṭut,
Bṛiṛu iteddu kan, ɣas akken, tikwal ittḥulfu d yiman-is d aṛabaɛi
yett’ṛa’baɛɣef wiyaḍ. Tikli telha i s-iqqar Bṛiṛu.
Muḥ AKKASEGWASMIDNECFA, netta daɣen iḥemmel tikli.
Iteddu snat n tikwal deg wass ; tikli n ṣbeḥ mi ara iṛuḥ ɣer
uxeddim d tikli n tmeddit mi ara d-yuɣal s axxam. D acu kan,
netta, mačči am wiyaḍ, iḥebbes di tikli-nni n tmeddit ; ittawi-d
aɣrum, ayefki, awren ; isɛa arraw-is ilaq ad ččen. Ad ččen ad
imɣuren ad isinen, ad izmiren ad lḥun, ad awḍen ɣer wayen
ttargun.
Muḥ AKKASEGWASMIDNECFA, iḥemmel tikli, tin n tmeddit
tif tin n tṣebḥit, d acu, ur hedṛet ara akka, ad isel wemɛellem-is,
fell-as ad irfu, teẓram-t yuɛeṛ mačči d leḥlu. Telha tikli n wid
yett’ṛa’ba’ɛen ɣef warraw-nsen.
Wuccen,dinad...
Lḥaǧ TIḤUNA DHEB IXXAMEN, ula d netta, iḥemmel tikli. D
acu kan, ur tettaɣet ara s tiṭṭ, netta mačči am kenwi : tikli-s ɣer
lǧameɛ, netta, mi ara ileḥu, feṛḥent lmalaykat, yal lqedma s
lḥasana.
Lḥaǧ TIḤUNA DHEB IXXAMEN ileḥu ɣer lǧennet, din ara yaf
iman-is. « Tikli d lǧennet ! », ara wen yini Lḥaǧ TIḤ...
Wuccen...
Muḥ AKKEN KAN YEBDA TIKLI, ula d netta ileḥu, ɣas akken
annect n ṣibus, issen ad ilḥu. Ṣbeḥ zik, aqrab iɛelleq am cwari
ɣef teɛrurt-is, ad ibdu tikli ɣer Lakul. Dac, dac, dac. Tamedit
daɣen dac, dac, dac, ad d-yuɣal ad ixuc, akken ṣbeḥ-nni ad yuɣal
ar lakul, akken yal ass. Iban ɣef wudem-is ad tiɣzif tikli-s.
53
Tikli
Muḥ MUḤUC, ula d netta iḥemmel tikli. Netta, iteddu ad
icnu. Medden-ina akk ɣer-s i d-tedddun ad t-id-ẓren. Snitra deg
ufus-is, tacebbubt-is i waḍu, issen ad iddu. Tik’li, tik’li, tik’li, ula
d tikli-s s lmizan. Aṭas aya a yettṛabaɛakken ad d-yas wass ad
lḥun medden akken ad t-walin.
Ma d nek tura tedduɣ ɣer Tizi n Ṭṭiq, Tizi n Ṭṭiq di Tizi ...
Muḥ YEBƔADYERWEL, netta, acḥal-aya la ileḥu akken ad
iffeɣ. Netta iqqar dihin ara yaf iman-is. Iteddu, lekwaɣeḍ deg
ufus-ines ; ur iḥebes ara tikli alamma yeffeɣ, izmer akeyya ad
iṛabaɛakken ad iffeɣ. Ma tkemmel-as akka, issen ad ilḥu, iteddu
s wiyaḍ, awi-d wa, ma tesneḍ wihin ? telha tikli yesserwalen.
tḥemmel
Lla TTNADIƔ ARGAZ, nettat,
tettṛuḥ ɣer tmeɣriwin. Tetteddu deg iberdan, ɣas ulac ɣer wanida i tetteddu.
Tebɣa amer ahat, yiwen wass ad d-taf yiwen ad tt-ibɣu alamma
yuɣal ad yettṛabaɛfell-as. Lla TTNA... tḥemmel ad ttṛabaɛen
medden akken ad lḥun yid-s. Akka ara tkemmel tikli alamma
tuɣal, ula d nettat, ad tettṛabaɛ.
tikli,
Ma d nek tedduɣ ɣer Tizi n Ṭṭiq, Tizi n Ṭṭiq...
Muḥ ITEDDUN S DRE, netta,
Iteddu ɣer
lɛeskeṛ. Illa yettṛabaɛɣef yiwet dɣa yewweḍ-it-id lkaɣeḍ-nni
amcum. Ssawlen-as-d wid i wumi teddunt temsal ad iddu ɣer
lɛeskeṛ, ad ilmed tik’li s ilibuḍen. Tikli tikwal diri-tt, ara wen-yini
Muḥ ITEDDUN S DRE
ikṛeh ad ilḥu.
Muḥ ULAC D ACU XEDMEƔ, netta, iteddu ad ḥekmen fell-as.
Nnan-as teffɣeḍ iberdan, netta, akken kan ilmed tikli. Dɣa deg
wass-en iṛuḥ ur d-yuɣal. Yif-it Muḥ XEDMEƔTTYERNUCAH, netta,
54
Tikli
iteddu ad d-iẓer yiwen, ad t-iceggeɛɣer wayeḍ, wagi ad t-
tesserwel ar wanida ara yaf iman-is.
Ma d Nek tura tedduɣ ɣer Tizi...
Muḥ ZIƔEN LLAN, ula d netta iḥemmel tikli,
iteddu ɣer
yiwen ulac-it, izenz-as tidi-s iḍelli-nni kan, ad iɛeddi ɣur-s ad t-
id-ixelleṣ. Akken yewweḍ ur t-yufi ara dɣa deg wass-en iggul ad
ibeddel tikli yuɣal am Muḥ TURAMIẓRIƔ , imi wagi, iteddu ad
yerwel s uɛeṛbun n yiwen imsewaq yid-s.
Ma d nek tura tedduɣ ɣer ...
Muḥ AGNINTAYRI, netta, iḥemmel tikli d yiwet. Akken tt-
id-yewwi s axxam, yuɣal ibɣa ad yuɣal ɣer tikli-nni-ines n zik ;
ad iteddu kan weḥd-s.
Muḥ DAYENTENFEL, iteddu ur iẓri sani. Ileḥu deg yiḍ deg
wass, anda yufa ad iddu, s ucifaḍ, ɛeryan, s warkas, ḥafi ; iteddu
kan. Netta, zik, iteddu akken s-d-nnan wiyaḍ, dɣa ur yewwiḍ
sani, akken d-ifaq, yuɣal iteddu ɣef yiman-is, yiwen ur s-ittalas.
Ma d nek tura tedduɣ...
Muḥ BƔIƔADALIƔ, netta yebɣa ad lḥun medden fell-as.
Iqqar-asen : « ma tebuṭṭim fell-i ad lḥuɣ fell-awen ». D acu kan,
deg wass-mi buṭṭin fell-as, yuɣal ur ileḥu ara ger medden, yiwen
ur t-ittwali.
Muḥ WANAG AKKA, iteddu ad ixneq yiwen, mačči d yiwet i
s-d-isukkes.
iɛelleq iman-is.
Ma d Muḥ AM NEKKI, yeɛya di tikli, ufiɣ-t di Tizi n Ṭṭiq.
55
Tikli
Nek tura uɣalɣ-d si Tizi n Ṭṭiq, Tizi n Ṭṭiq di Tizi n
